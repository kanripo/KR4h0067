# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.200761
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷九十六
<pb:KR4h0067_WYG_096-1a>¶
欽定四庫全書¶
　兩宋名賢小集巻九十六¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　陶邕州小集¶
　陶弼字商翁永州人以軍功補官兩知邕州善為詩¶
　山谷誌其墓許可之其詩尤善言風土蠟茶詩至五¶
　十韻事母孝謹少時嘗聚徒講授六經以奉甘㫖年¶
<pb:KR4h0067_WYG_096-1b>¶
　三十乃從軍歴任郡縣並反側盗藪多所籌畫封境¶
　晏然每求去朝廷輒進官重任使遂老於桂林卒年¶
　六十有四所著詩文書奏十有八巻子通冠而死以¶
　兄之子同為通後¶
　　兵器¶
五代乏真主奸雄紛僭偽横磨濶刀劒白日相簒弑我¶
宋皇太祖潛徳動天意神物既有歸乃即皇帝位不惠¶
兆民樂不怒諸侯畏顛倒執玉帛奔走恐後至獨有隂¶
<pb:KR4h0067_WYG_096-2a>¶
山戎時時冦邊地天子赫斯怒大警巡澶衞射殺右賢¶
王遂㫁匈奴臂狼心貼然服結好同昆弟卒閒喜夜歌¶
將老貪春睡自此為太平恍逾三十嵗戎昊乗我間南¶
馳賀蘭騎陽闗久夜開樞朽不可閉陣雲起秦雄殺氣¶
横涇渭使臣股慄奏宰相嗔目議僉曰急發兵豎子坑¶
甚易倉皇築邊壘未戰力先瘁逼邊開庫兵土蝕鋒鋩¶
脆防秋採舊屯推轂謀新寄舊屯老且死少者無實藝¶
良由不訓練手足迷擊刺新寄將家子從小生富貴六¶
<pb:KR4h0067_WYG_096-2b>¶
韜未嘗讀口但知肉味師復從中御進退由閽寺權輕¶
號令冗兩戰無遺類曹公棄七軍晉人獲三帥吾兵自¶
此喪有詔新其製此器不預設一旦從何致朝廷急郡¶
縣郡縣急官吏官吏無他術下責蚩蚩輩耕牛拔筋角¶
飛鳥脱翎翅簳截㑹稽空鐵烹堇山碎供億稍後期鞭¶
扑異他罪愁氣擁太虚霽景晝冥晦我聞郭汾陽料敵¶
多奇異單箠諭突厥畨酋膝雙墜又聞李西平臨戎有¶
英氣身著紅錦袍懷光肝膽碎是知用兵術在人不在¶
<pb:KR4h0067_WYG_096-3a>¶
器君耳舜髙聴君目舜明視願採謀畧長勿倚干戈鋭¶
　　公安縣¶
門沿大堤入路趁淺莎行樹短雲根拔山窮地勢傾孤¶
舟難泊岸逺水欲沈城半夜呼津口煙中荻火明¶
　　送趙樞寺丞宰䖍化縣¶
路入䖍雲去如何輕解攜人煙五嶺北星斗大江西暖¶
雪梅花樹晴雷贛石溪青山欲無淚不奈鷓鴣啼¶
　　出嶺題石灰舖¶
<pb:KR4h0067_WYG_096-3b>¶
馬渡嚴闗口生歸喜復嗟天文離巻舌人影背含沙江¶
勢一再曲梅梢三四花登髙休問路雲際是吾家¶
　　重到陽闗¶
五管新多事輕車屢往還勤勞成白髮故舊是青山樹¶
色纔分楚江聲未出蠻自慙迎候少無惠及孤鰥¶
　　吟石¶
守邊無一事江上得閒吟醉囈歌㣲出狂書墨不深潮¶
痕沒髙岸月色透疎林此意無人解宵分淚滿襟¶
<pb:KR4h0067_WYG_096-4a>¶
　　東湖¶
寧越佳山水東湖帶郡城月天髙寺影春雨一橋聲石¶
上青蒲合沙中白鳥横天涯正寥落獨往若為情¶
　　西湖¶
寧越佳山水西湖似浙城桂多天竺子潮欠海門聲路¶
向林梢轉天隨野色横從兹棲泊者無復渡江情¶
　　題霞溪驛¶
歌聲野色中人樂嵗時豐暑雨隂陽雜秋田早晚同嶺¶
<pb:KR4h0067_WYG_096-4b>¶
雲無烈日江樹足涼風自指香山語前村有路通¶
　　登邕州南城臺¶
江國家書少秋臺閒草生無人來逺渡盡日上髙城落¶
照懸魚市孤燈起戍營東園故籬句又向酒中傾¶
　　登崑崙臺¶
落照古城隅邊風動隼旟久閒忘戰畧多病熟醫書白¶
髮隨年短新情與世疎桃花春水起還釣舊溪魚¶
　　茘枝¶
<pb:KR4h0067_WYG_096-5a>¶
五月南游渴欣逢茘枝丹殻勻仙鶴頂肉露水晶九色¶
映離為火甘如木作酸枝繁空相染樹重欲成團赤蚌¶
遺珠顆紅犀露角端爽能消内熱潤可濯中乾一簇氷¶
蠶繭千苞火鳯冠隔瓤銀葉嫩透膜玉漿寒¶
　　題陽朔縣舎¶
石壁髙深遶縣衙不離牀袵自煙霞民耕紫芋為朝食¶
僧煮黄精代晚茶瀑布聲中窺案牘女蘿陰裏勸桑麻¶
欲知言偃絃歌化水墨屏風數百家¶
<pb:KR4h0067_WYG_096-5b>¶
　　天涯亭¶
雨色絲絲風色驕天涯亭上覺魂消一家生意付秋瘴¶
萬里歸心隨暮潮兵送逺人還海界吏申遷客入津橋¶
山公對此聊酣飲怕見醒來兩鬢凋¶
　　途次葉縣觀千葉桃花¶
三月官桃滿上林花開千蕚費春心葉公城外襄河北¶
一樹無人色更深¶
　　登潮月亭¶
<pb:KR4h0067_WYG_096-6a>¶
渡頭人語知潮上下看南江東北流試引輕帆學歸去¶
茶山溪淺却回舟¶
　　過清湘¶
嶺開蠻壤㫁此地下湘川綠水紋如染丹楓色欲然瘴¶
消還愛酒兵解尚憂邊故里誰相訪孤帆出曉烟¶
　　二妃廟¶
溪上龍蛇屋蕭條帝女祠竹痕當日淚山色故人疑故¶
服霞流綺新妝月獻眉楚民無水旱簫鼓謝神禧¶
<pb:KR4h0067_WYG_096-6b>¶
　　送臨桂令戴若納出廣¶
五嶺生還少無辭酒滿觴共經邊冦事先出瘴烟鄉楚¶
樹蟬聲早湖天日影涼此行休問路宫闕斗杓旁¶
　　送桂林余靖侍郎移帥長沙¶
戈船不用兵鼓角下湘靈草歇初春雨天迴奉使星江¶
蓴波上紫楚木望中青欲轉湖湘去家山在洞庭¶
　　送陽朔尉王翊還東海¶
勞生如嶺水嶺盡忽分流草色湘中路潮聲海上洲少¶
<pb:KR4h0067_WYG_096-7a>¶
孤家有法宦薄鬢先秋我亦嗟貧病相期江漢遊¶
　　寄陽朔上官凝明府¶
嶺上一揮手蠻村花又疎閒思昨夜夢勝得舊年書地¶
志烟嵐裏官資州縣初詩成好相寄江水接靈渠¶
　　寄桂師趙待制¶
一紙降書落天恩寵作州舊疆分海界新額上城樓古¶
塞南唐詔荒祠蜀武侯前朝聲敎地自是北人愁¶
　　寄陽朔尉輔臣¶
<pb:KR4h0067_WYG_096-7b>¶
將斧征蠻嵗儒官破賊初日邊呈瑞氣夜半得降書許¶
國心非淺封侯望已疎相逢感秋病眷眷舊溪魚¶
　　欄蠻山¶
西去萬里山兹峯獨限蠻天生賊多計民賴汝為闗設¶
險數州地防危一日間守邊須以道絶頂可躋攀¶
　　永平塞道中¶
叠嶂深千里窮邊今一隅北風家信息南斗客程途嶺¶
勢頻開合猿聲乍有無過溪人語笑隔岸戍烟孤¶
<pb:KR4h0067_WYG_096-8a>¶
　　送吕濤典獄之梧州¶
峽口蒼梧縣城依南斗魁江潭海潮上地熱火山來草¶
沒嘉魚穴雲封拜表臺到應無獄訟豆蔲酒頻開¶
　　容管¶
一年勾漏守尋盡洞中天佛記盧藏用仙壇葛稚川醒¶
心西驛水燒眼碧池蓮我豈無心事詩碑與酒泉(自注/郡有)¶
(勾漏白石都嶠等山所謂三洞天也盧藏用大雲寺記/石髙丈二尺西驛韋丹建閣下有石泉并記後唐李復)¶
(作池植/蓮數萬)¶
<pb:KR4h0067_WYG_096-8b>¶
　　早登崑崙臺望戎兵北歸¶
春風歸未得黙坐廢臺間居易終腸結安仁兩鬢斑蜂¶
銜新蘂去燕引舊雛還帳下誰更戍旌旗出亂山¶
　　南寧崑崙闗¶
闗路下崑崙蠻封迤邐分春光偏著草雨意不離雲俗¶
異君修徳時平將用文臨溪照綠水老鬢雪紛紛¶
　　三公臺落成飲其上¶
北原喬木外三將舊屯營草沒金鎚蹟山應玉管聲路¶
<pb:KR4h0067_WYG_096-9a>¶
隨闗地起江背瘴天傾異日誰相繼來書第四名¶
　　那霸泉¶
昔年觀地志此水出牂牁㫁岸深無底平流暗起波感¶
恩來客少射影短狐多未老諸蠻在樓船空再過¶
　　羅秀山¶
尋山入羅秀旋結草堂居花露生瓶水松風落架書聞¶
猿得句後見月出行初此夕雲林下無因夢使車¶
　　㑹仙嵓¶
<pb:KR4h0067_WYG_096-9b>¶
寂寂長冥洞涓涓潄玉泉鳯簫聞夜半鶴馭認雲邊煮¶
茗尋安老披蓑訪稚川於中得消息何用買山錢¶
　　思明府明江¶
㡬年來瘴外此夜宿溪中照枕殘雞月吹燈落葉風盧¶
循猶偽國楊僕巳衰翁起戴寒星去前村燒影紅¶
　　入桂林¶
滿耳洋洋分嶺泉早秋時候晚涼天稻花斑白初經雨¶
竹色青蒼薄帶烟安得孤臣能慮患不勞明主更憂邊¶
<pb:KR4h0067_WYG_096-10a>¶
東坡故老知誰在望我車塵若望仙¶
　　桂林書事¶
清羅江水碧連山城在山光水色間地近瘴烟人好酒¶
路臨溪洞卒難闗心知禍福傭占鬼事熟安危笑議蠻¶
却為林泉作詩苦三年贏得鬢絲還¶
　　寄陽朔父老¶
兩官三任五流年舊事人懷一惘然爵祿豈知緣武進¶
姓名猶賴得詩傳萬雲亭北山藏日雙月橋東水接天¶
<pb:KR4h0067_WYG_096-10b>¶
為報崇賢諸父老宰君今悔把戎㫋¶
　　再過陽朔寄人¶
昔日儒衫今武車重來父老尚奔趨後人相繼皆清徳¶
小吏回看半白鬚條敎漫為新楷法官資猶作舊稱呼¶
里門不閉田疇闢好買丹青别畫圖¶
　　謝桂林郡幕沈通惠詩¶
五色飛鸞下桂林林間新客寄新吟才髙韓愈青羅帶¶
義重張衡綠綺琴楚尾聲名先在耳嶺南章句晚知音¶
<pb:KR4h0067_WYG_096-11a>¶
逢人要指荷花幕銅柱西南煙靄深¶
　　寄桂州張田經略¶
五色溪州五寨城廣宣恩詔諭羣情開懷曉日重昏破¶
下令春雷百蟄驚塞路風埃人戱馬隔雲烟火賊燒營¶
廟堂有䇿今無用謝爾青頭百萬兵¶
犀甲銀盔銅鼓兵周旋五十五屯營據鞍疾悶心無力¶
横槊㣲吟尚有情卒冗不蒐秦鋭士官租還用魯儒生¶
溪人重武輕文藝應笑擔書載酒行¶
<pb:KR4h0067_WYG_096-11b>¶
　　寄桂林歐陽咸寺丞溪藤杖¶
勁節寒梢屈曲根虎牙龍鬛蟒蛇鱗採從黄鶴獨飛起¶
寄與青山先退人髙閣倚吟留落月小園扶醉過殘春¶
惟存一本自収拾即日溪邊躡後塵¶
　　登邕州春野亭寄桂帥潘伯恭學士¶
二紀看花瘴霧中野園今日又東風人心有感時時别¶
春色無私處處同長笛一聲諸曲盡巨觥雙飲百愁空¶
風清水暖羣魚上誰向荆溪下鈎筒¶
<pb:KR4h0067_WYG_096-12a>¶
　　寄茘浦林術明府¶
諸蠻烽火照深溪同著儒衫事鼓鼙壯節己皆成皓首¶
孤蹤猶未得丹梯鬱蒸草氣龍蛇舞昏黒空山鬼鳥啼¶
十八人中存者六孰為霄漢孰為泥¶
　　賔州閲武堂¶
南嶠風雲久肅清壊溝殘壘號昇平官曹惟識簿書字¶
民俗不知金鼓聲往嵗忽傳南詔檄近時方築伏波營¶
安成太守深邊計菡萏花開閲水兵¶
<pb:KR4h0067_WYG_096-12b>¶
　　那霸泉¶
路下牂牁水石間三分纔過二分山年光欲盡家猶逺¶
嵐氣雖疎鬢已斑賔從笑談譏獨進兒曹音信喜生還¶
南風一夜吹鄉夢數刻飛過五嶺闗¶
　　龍州秀嶺¶
路隨雲磴石梯行限隔華夷天意明自與大君為外屏¶
何勞諸將作長城福民可拜三公爵夀聖能呼萬嵗聲¶
海國未彊崖石老待誰來此勒功名¶
<pb:KR4h0067_WYG_096-13a>¶
　　思甘泉水寄通判景範梁屯田¶
二井鑿通千佛塔七元流濟萬人家波心不動青天色¶
井口常飛白雪花見釀宜成殘臘酒聴煎尤焙早春茶¶
歸時覺久添新嵗羞向寒清照鬢華¶
　　題芙蓉亭¶
邊柝無聲獄訟疎芙蓉池上避金鳥民収果實充田賦¶
匠寫空形入縣圖白鳥知機逺冠葢紫鱗貪餌落盤盂¶
主人非為清香設愛此烟波似五湖¶
<pb:KR4h0067_WYG_096-13b>¶
　　膏澤峰¶
石壁含天澤南山第一重旱時先出雨隂穴必藏龍雲¶
影揺諸壑雷聲起半空滲成泉脈大滴出土膏濃溝洫¶
施仁澤民誰帶戚容何當大滂沛盡活四方晨¶
　　淪漪閣¶
談笑淪漪閣藤花竹葉間易醒江上酒難畫雨中山¶
　　屏障山¶
名山愛陽朔平陸逼峰巒郡境尖中折人家缺處安¶
<pb:KR4h0067_WYG_096-14a>¶
　　丹竈山¶
羽客朝元地遺壇古樹中煉成丹竈在騎去鶴巢空¶
　　思柳堂¶
羅池刺史寡塵緣畫㦸牆頭築望仙黄鶴與誰同一去¶
碧桃無主又千年¶
　　桂林¶
青羅江水碧連山城在山光水色間莫道宜人惟桂郡¶
驂鸞客至只思還¶
<pb:KR4h0067_WYG_096-14b>¶
　　題順應廟¶
白崖山下古松青暫捲牙旗謁廟靈見説崑崙闗北畔¶
曽將草木作形人¶
　　茘浦鎁闗¶
三任邊州六往還此時纔入莫鎁闗訪僧莫道無閒事¶
手指青山口説山¶
　　邕州¶
南極諸蠻傲典刑斗門時復見飛星君王仁恕將軍老¶
<pb:KR4h0067_WYG_096-15a>¶
五十溪州六萬丁¶
　　邕州城¶
夜半孤城百尺臺亂蟲聲裏一樽開憂邊日遶南雲下¶
戀闕心隨北斗迴¶
　　鬱林鼓角樓¶
去嵗同登畫角樓諸蠻未滅夜談兵五更將吏知人意¶
吹作梅花塞外聲¶
　　寄鬱林郡守姚道¶
<pb:KR4h0067_WYG_096-15b>¶
越裳濟海喜天晴五葉戈船不渡兵堯舜逺方皆樂國¶
漢唐諸將本書生¶
　　柑子堂¶
子厚才名甲有唐謫官分得茘枝鄉羅池水盡黄柑死¶
獨有空碑在畫堂¶
　　靈巖¶
溪僧過此説山公遊遍真仙洞府中乳石崖邊得靈草¶
可能封裹寄衰翁¶
<pb:KR4h0067_WYG_096-16a>¶
　　仙影山¶
月帶星冠映碧虚逺看雖有近還無瑶池玉女雙雙過¶
遺下羣仙聚飲圖¶
　　安城即事二首¶
往嵗傳聞南詔檄近時方築伏波城安城太守知邊計¶
菡萏花中閲水兵¶
金鼓聲䦨劒㦸収使君回上雅歌樓樽前一闋清商曲¶
銷盡窮邊萬里愁¶
<pb:KR4h0067_WYG_096-16b>¶
　　寄蘇州徐處士弁弁能畫山水¶
平南無策鬢如霜七十峯前舊隠鄉相約祝融孤頂上¶
借君吟筆畫瀟湘¶
　　賓州仙影山¶
月氅星冠七丈夫逺看雖有近還無瑶池侍女雙成道¶
遺下羣仙聚影圖¶
　　宜陽¶
孤城溪洞裏聞說己堪哀蠻水如鮮血瘴天巳死灰吏¶
<pb:KR4h0067_WYG_096-17a>¶
憂民置毒巫幸鬼為灾(缺/)¶
　　寄渷州新守謝麟¶
險盡天開溪路平詩書新將典新城三千戍卒今無㡬¶
十萬屯田古未耕屬縣乞除防虎檻生蠻願獻採砂坑¶
從兹預擬風塵息盡是仁威下斾旌¶
　　桃¶
樹正含芳酒正醅熙熙為爾醉春臺一花五出尚可飲¶
何況重重叠叠開¶
<pb:KR4h0067_WYG_096-17b>¶
　　李¶
春晝暖風薰翠幄暑天涼氣暗朱䦨主人肝膽無猜忌¶
果下遊人但整冠¶
　　李楊梅¶
嶺北土寒無茘子人言形味似楊梅翠條丹實休相學¶
不願紅塵一騎來¶
　　滴露花¶
九天瑞露滴成芽不是榆花即桂花星女月娥宫不鎖¶
<pb:KR4h0067_WYG_096-18a>¶
天風吹落野人家¶
　　丁香¶
萬枝千葉遞相親内結花心外結身草木至㣲猶有合¶
悲哉父子與君臣¶
　　桐¶
老桐休斵為琴瑟樂部新翻格様清試聽琵琶采蓮曲¶
一般絃上數般聲¶
　　雞頭¶
<pb:KR4h0067_WYG_096-18b>¶
三伏池塘沸雞頭美可烹香囊聨錦破玉指剥珠明葉¶
皺非蓮葢根甘似竹萌不應徒適口炎帝亦曽名¶
　　過思明¶
㡬年來瘴外此夜宿棲中照枕殘雞月吹燈落葉風盧¶
循猶偽國楊僕己衰翁起載寒星去前村燒影紅¶
　　閤皁¶
萬仞天然皁閤形隂陽不似衆山青一區海上神仙宅¶
數曲人間水墨屏華表鶴歸春谷響玉京龍起夜潭腥¶
<pb:KR4h0067_WYG_096-19a>¶
可憐張葛無人繼三級髙壇拂杳𡨕¶
　　亷州石¶
使君合浦來示我海濵石千巖秀掌上大者不盈尺¶
　　洽浦還珠亭¶
合浦還珠舊有亭使君方似古人清沙中蚌蛤胎常滿¶
潭底蛟龍睡不驚¶
　　贈章使君¶
善戰無如新息侯漢兵纔度緑蘿州愛君挽我陶溪粟¶
<pb:KR4h0067_WYG_096-19b>¶
直到牂牁水口頭¶
　　司馬錯¶
北設長城陷敵塵更來勞役武陵民我疑洞裏栽桃者¶
便是當年版築人¶
　　辰州¶
詔條符節古連今王澤漸濡豈不深賦役未行中國法¶
謳歌猶帶逺人音採金户簇青莎岸射虎兵圍黄葉林¶
寄語湖南灘上客預將忠信待浮沈¶
<pb:KR4h0067_WYG_096-20a>¶
(缺/)　　　　　　　　　　璽書行絶域銅柱入中原草¶
暖聞鳴鹿江清對飲猿何時一樽酒重入謝公軒¶
　　白露驛¶
一曲青谿一曲山鳥飛魚躍白雲間谿山豈要行人到¶
自是行人到此間¶
　　三山亭¶
諸峯不及此三峰翠影多年路未通野老傳來無地¶
主神仙留待與山翁琱弓射減虎狼迹長劍剪開荆棘¶
<pb:KR4h0067_WYG_096-20b>¶
叢吏引旌旗先險阻匠營樓閣出虚空藤蘿葉暗初無¶
曰松桂枝新漸有風下瀨將軍㣲舉職安南都䕶逺輸忠¶
商誇合浦珠胎賤民樂占城稻穀豐火炬影沈山岸北¶
潮聲流過郡城東四時収印來無定終日開尊望不窮¶
玉版淡魚千片白金膏鹽蟹一團紅雲臺志節悲歌外¶
銅柱封疆醉眼中所借溪頭好厓石只書詩句不書功¶
　　祝融峰¶
曽到祝融峰頂上步隨明月宿禪闗夜深一陣打窻雨¶
<pb:KR4h0067_WYG_096-21a>¶
卧聴風雷在半山¶
　　武陵¶
曲臺風月徳山雲夢想中間有幾春臣葬江魚終愛楚¶
民逃花洞不思秦¶
　　五溪¶
六月五溪邊溪深氣象偏晝陰疑雨後久冷覺秋先棧¶
倚臨崖石竿通隔嶺泉(缺/)¶
　　木芙蓉¶
<pb:KR4h0067_WYG_096-21b>¶
孤芳託寒木一曉一番新春色不為主天香難動人丹¶
楓見流落黄菊坐因循莫訝偏相愛衰遲似我身¶
　　端研詩贈王欲¶
端石如虵狀潤疑雲雨通觕官不識字好去伴詩翁¶
　　銅雀研¶
得自銅雀臺收晚稜角摧四方緑琉璃一片青玫瑰煉¶
盡沙石滓陶成金玉胚¶
　　題陽朔縣舍¶
<pb:KR4h0067_WYG_096-22a>¶
畬田過雨小溪渾逺近雲峰互吐吞殊俗易昏三里霧¶
陽崖忽豁一家村桂花香裏尋僧寺榕葉陰中掩縣門¶
井税未輸兵甲後心勤撫字且休論¶
　　對花有感¶
得莫(一作/意字)欣欣失莫悲古今人事若花枝桃紅李白薔¶
薇紫問著春風自不知¶
　　紫薇花¶
人言清禁紫薇花草詔紫薇花影傍山木不知官況别¶
<pb:KR4h0067_WYG_096-22b>¶
也隨紅白上東廊¶
　　山茶¶
淺為玉茗深都勝大白山茶小海紅名卉漫多朋援少¶
年年身在雪霜中¶
江南池館厭深紅零落空山煙雨中却是北人偏愛惜¶
數枝和雪上屏風¶
　　栁¶
揚子江頭流水澌長安陌上逺風吹黄金瓔珞雪晴後¶
<pb:KR4h0067_WYG_096-23a>¶
碧玉瓏璁春盡時端的園林俱不及等閒臺榭便相宜¶
思量也是多情物占與人間贈别離¶
　陶弼詩絶似晚唐宋文鑑選其二首䖍化縣云暖雪梅¶
　花墅晴雷贛石溪出嶺云天文離巻舌人影背含沙李¶
　洞喻鳬可相伯仲成都楊慎¶
　¶
　¶
　¶
<pb:KR4h0067_WYG_096-23b>¶
　¶
　¶
　¶
　¶
　¶
　¶
　¶
　兩宋名賢小集巻九十六¶
