# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.650309
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百十九
<pb:KR4h0067_WYG_119-1a>¶
欽定四庫全書¶
　兩宋名賢小集卷一百十九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　張章簡集¶
　張綱字彦正潤州丹陽人入太學屢試獲首選政和¶
　二年賜上舍及第特除太學正歴徽猷閣待制引年¶
　致仕㑹秦檜柄國綱卧家二十年檜死起為吏部侍¶
<pb:KR4h0067_WYG_119-1b>¶
　郎兼侍讀後以資政殿學士知婺州尋致仕築亭池¶
　上扁曰歸喜自號華陽老人日與親舊游息其間高¶
　宗幸建康召見行在孝宗登極召陪祀以老辭乾道¶
　二年卒年八十四綱歴事四朝正直自持多所建白¶
　華陽集四十卷其子堅所編章奏居多詩僅二百餘¶
　首¶
　　赴喜雪御筵歸作¶
喜雪排筵曉漏催玉人傳詔下天來香隨日轉蓬莱近¶
<pb:KR4h0067_WYG_119-2a>¶
花帶春囘錦繡開一線新隂留鼓吹三登和氣入尊罍¶
叨霑惠澤思歸美授簡梁園愧乏才¶
　　次韻仲弼重九¶
黄花白酒兩相逢把酒簪花對晚風千里故園雲水外¶
三年歸路夢魂中自憐晼晚傷秋色誰解踈狂發醉紅¶
寄語髯周頗知否此時情緒與君同¶
　　感歎子蒼有詩見贈次韻奉呈¶
随縁到處是吾廬風雨飄颻敢定居異縣逢君如隔世¶
<pb:KR4h0067_WYG_119-2b>¶
七年怪我苦無書平生出處皆陳迹大半交遊已故墟¶
愁絶不知尊酒盡醉歸兒女笑牽裾¶
　　寄曽公袞用子蒼韻¶
衰艸連雲萬木風天高滅没見孤鴻夕陽人㪚酒旗下¶
逺浦船歸漁笛中兀兀松窗翻蠧簡垂垂蓬鬢颯霜叢¶
自憐世味諳來慣已覺忘辛似蓼蟲¶
　　亂後入城¶
未復錢塘郡先收鐡甕城妖星随月落殺氣逐参横已¶
<pb:KR4h0067_WYG_119-3a>¶
築鯨鯢觀重新鼓角聲大江應好在流恨幾時平¶
賦随寛詔免恩浹大江浮人少餘新市城荒剰古丘瘡¶
痍誰共理宵旰獨深憂莫上西樓望黄雲滿眼愁¶
　　南洞即事¶
紫綬金章八十三衰殘不稱舊官銜煩君冩作歸田老¶
野服翛然坐碧巖¶
　　次韻國衡¶
古寺慿崇岡蒼煙䕃喬木欹斜屋鱗比繚繞墻帶束何¶
<pb:KR4h0067_WYG_119-3b>¶
人闢層軒延客寄遐矚醉賞菊坡下客意豈在菊念昔¶
居此地名世盡儒服師曠賢多智蒼史聖重目臺成竟¶
誰遊事去不容跼梁王高帝孫名字亦不辱當時盛歌¶
舞肯使後人逐陳迹今故存新池為誰緑感嘆世上事¶
翻覆如轉燭請君聽鐘魚尚想吹紫玉¶
　　次韻仲弼¶
千里長懐北固樓客居顔巷不堪憂青熒坐㸔孤燈夜¶
揺落初驚一葉秋已厭清談揮麈尾誰能細字冩蠅頭¶
<pb:KR4h0067_WYG_119-4a>¶
蓴鱸固是吾家事好約西風買釣舟¶
　　次韻李傳道感事¶
卧病何人為掃門墮霜黄葉任繽紛旋沽濁酒難禁醉¶
厭數孤砧逺更聞冉冉生涯飄似夢悠悠心緒亂如雲¶
幾時得遂江湖去野性終隨鷗鷺羣¶
　　送春¶
滿眼鶯花自在春送春情緒怯愁新鼓琴不用戴安道¶
行酒却須温太真晚嵗深交能有幾相逢爛醉莫辭貧¶
<pb:KR4h0067_WYG_119-4b>¶
新條更有明年在重與東風作主人¶
　　歸鄉¶
窮巷歸来已白頭結茅何必榜休休好山當户碧雲晚¶
明月滿溪寒葦秋詩社縦添新句法醉鄉難覓舊交遊¶
平生幸自無機械一棹夷猶去狎鷗¶
　　用前韻¶
愁來莫遣上眉頭著酒驅除醉即休未省一官堪送老¶
已驚雙鬢不禁秋收心香火供清夢洗眼雲溪結勝遊¶
<pb:KR4h0067_WYG_119-5a>¶
喚取短篷乗晚興坐㸔煙浪没輕鷗¶
　　庚午三月十日遊茅山¶
雨餘沙徑浄無泥策杖何妨過竹谿迎客野花隨處發¶
勸沽幽鳥向人啼峰巒路轉攀蘿倦樓觀煙深望眼迷¶
疑是武陵仙地隔坐來遐想舊桃蹊¶
　　老夫辭榮里居行年八十酒間漫成拙句述意而已¶
　　不以示外也¶
莫笑尊前白髪翁曽騎竹馬戲元豐年彌八十癡頑在¶
<pb:KR4h0067_WYG_119-5b>¶
身荷三朝寵眷隆緑野敢将前哲比香山幸有老人同¶
興來尚欲尋幽去收拾殘春杖屦中¶
　　次韻王子飛跋石曼卿洛中題壁¶
酒狂翫世芙蓉仙胸中落落太古全浮雲富貴不著眼¶
肯復騰上誇鳶肩應怪元龍負豪氣獻書天子言十事¶
騎驢一去不可追風月凄凉壁間字¶
　　夀燭(代人上鄭/相生日)¶
凝香紅蠟大如椽華堂兩兩排金蓮漏澀銅壺寒夜永¶
<pb:KR4h0067_WYG_119-6a>¶
光揺翠幄争春妍蘭膏芳苡何足道簾捲香風碧煙裊¶
霜娥勿用拂麟鬚合就仙丹㑹難老我公身依日月光¶
不假仙丹亦夀康煌煌神燭照天下光焰何止萬丈長¶
世間爝火知無助想像丹輝争欲賦可憐賤士老不才¶
短檠見跋無佳句¶
　　次韻酬彦逹¶
浮榮過眼風脱葉鴛行無復清夢接柴門晝閉雀可羅¶
寒日暉暉弄踈樾已種芳蘭滋九畹更遣胎仙舞三叠¶
<pb:KR4h0067_WYG_119-6b>¶
李侯壮志亦可人舉目萬里欲横絶醉眼時㸔石稜紫¶
吟鬢半作霜棘折方今聖主躬儉勤奏賦不須誇羽獵¶
中興盛事要磨厓老於文字誰踰結願君勉力上扶揺¶
渺渺雲海出飛楫莫随鎩翮卧窮巷漫學啼螀弔寒月¶
　　次韻彦逹對雪有感¶
朔風捲地寒雲繁忽驚空花墮簷間逺山歴亂眼中失¶
飛鳥滅没天際還緬想端門萬官賀雲陛儼列鳴珮環¶
豐年獻瑞天一笑聲動四海俱歡顔李侯人物妙天下¶
<pb:KR4h0067_WYG_119-7a>¶
何獨卧窮看屋山胸次氷壺自深瑩管中霧豹難窺班¶
異時富貴恐不免詎忍空歌梁甫艱君㸔鴻鵠有高志¶
一舉九萬誰能攀¶
　　對月¶
蓬鬢秋風老柴門轍跡踈誰同今夜月望絶故人書止¶
酒愁元亮何心賦子虚得詩還喜誦習氣未全除¶
　　夜雨¶
夜雨妨清夢踈簷滴細聲幽懐無客語偶坐有琴横水¶
<pb:KR4h0067_WYG_119-7b>¶
濶柴荆迥風高雁鶩驚感時思報主材薄愧平生¶
　　日暮¶
地偏車馬静門閉水雲深野艇收晴網邨舂續暮砧危¶
腸逢酒怯病骨畏寒侵又見鴉歸盡誰歌(一作/𢋫)梁甫吟¶
　　月夜¶
漁火前邨近秋砧静夜多山煙歸宿鳥水月動明波燭¶
短催詩急樽空若客何抱愁眠不稳林影半牀過¶
　　次韻彦逹折梅¶
<pb:KR4h0067_WYG_119-8a>¶
信歩尋梅約欣逢亞雪枝春藏紅蕚小寒嗇暗香遲畫¶
角傳新曲妝臺歛翠眉廣平心不動唯許筆端知¶
　　嵗暮¶
忽忽嵗云暮霏霏山雨頻鳥啼茅舍静梅映竹籬新陋¶
巷無深轍清酤有善鄰中原消息斷聊與醉鄉親¶
　　次韻洪總領題花信亭得江樓¶
誰為傳花信新亭破睡風春囘芳意早客到賞心同酒¶
盞揺江緑詩箋照座紅無由接歡宴危坐正書空¶
<pb:KR4h0067_WYG_119-8b>¶
　　次韻蘇晋翁見寄¶
不見梁王舊吹臺年來愁眼向誰開求賢廊廟無虚日¶
報國涓塵自乏才直指漫能迎櫑具永懐寕敢詠金罍¶
相㸔鬢髪霜千丈自視文章水一杯晚嵗可憐神氣索¶
故人猶寄好詩来追還正始真堪喜突過黄初豈易陪¶
婉孌也知能度曲葡萄應已釀新醅何時東閣容驚坐¶
一日那辭一百迴¶
　　戲題所見¶
<pb:KR4h0067_WYG_119-9a>¶
破睡輕風透碧紗寳釵聊挿任欹斜欲尋女伴嬉逰去¶
試問秋千有幾家¶
　　次韻李道士觀南山¶
柴門無事晝慵開杖屦誰曽得得来隔岸野花随處發¶
䕶巢幽鳥傍林囘¶
　　從丁世叔覓花栽¶
老去看花能幾囘旋移花樹著行栽君家封植滿烟霧¶
分我一枝春色来¶
<pb:KR4h0067_WYG_119-9b>¶
　¶
　¶
　¶
　¶
　¶
　¶
　¶
　兩宋名賢小集卷一百十九¶
