# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.868278
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百七十五
<pb:KR4h0067_WYG_175-1a>¶
欽定四庫全書¶
　兩宋名賢小集巻一百七十五¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　澗泉吟藁¶
　韓琥字仲止元吉之子有髙節從仕不久即歸信上¶
　嘉定中卒有澗泉集¶
　　五月十日(嘉定十/三年)¶
<pb:KR4h0067_WYG_175-1b>¶
片月生林白沿流澗亦明幽人方獨夜山寺有㣲行野¶
處偏宜夏貧家不厭晴薫風吹老鬢腐草見飛螢¶
　　七月¶
水石雲山裏歸來巳九秋隔城如淺近隣寺始深幽慧¶
逺逢修靜文淵説少游徑荒殊不埽風葉上牽牛¶
地僻稀人跡重林日自虚鳥飛晨氣外蟬噪晚涼初餘¶
潤從侵履浮埃倦整書樵漁時上下閉户又何居¶
木末芙蓉起亭亭緑且青墻猶承片瓦窗不礙踈櫺次¶
<pb:KR4h0067_WYG_175-2a>¶
第花擎葢縱横葉展屏石丁誰主者仙豈待沈𠖇¶
擁砌叢生菊何闗老意多澆花驚易燥耘草喜成科枕¶
腊猶宜睡餐香豈待哦淵明藏不盡滿把尚婆娑¶
　　雨多極涼冷¶
焉知三伏雨巳作九秋風木葉涼應脫禾苖潤必豐地¶
偏山吐月橋斷水浮空雞犬隣家外魚蝦小市中¶
　　晚雨可愛¶
燈火涼秋夜空山雨到簷吹聲初甚少落勢近頻添籬¶
<pb:KR4h0067_WYG_175-2b>¶
菊叢叢潤畦蔬種種沾沈思仍靜聽香鼎伴書籖¶
　　聞雨涼意可掬¶
秋聲連夜起秋意雨來時睡覺風生屋涼須水到池交¶
遊稀自好出入嬾方宜只被章泉誤書題又寄詩¶
　　晚春¶
幽破踈畦送晚春水流山盡見閒身行吟散去風光好¶
熟睡醒來雨氣新木筆豈無濃意態石楠終是淡精神¶
鶯聲圓處鵑聲急景物芳菲不負人¶
<pb:KR4h0067_WYG_175-3a>¶
　　辛巳正月十三日¶
南山春雪未全消路並浮梁步石橋深緑漸歸髙栁葉¶
淺紅初上小梅梢峭寒寺院鐘聲起昏暮人家燭影揺¶
一夜東風吹酒醒夢回花月是元宵¶
　　寒食¶
曉色猶濛淡淡烟花間行過小橋邊人家寒食當晴日¶
野老春遊近午天吹盡海棠無步障開成山栁有堆綿¶
呼兒覔友尋隣伴看却邨農又下田¶
<pb:KR4h0067_WYG_175-3b>¶
　　九日破曉擕兒姪上前山竚立佳甚¶
懐玉鏡臺開逺晴靈溪葛水去無聲園荒不礙慿髙立¶
徑側何須委曲行露氣已濃清可掬日華初出畫難成¶
閒居九日依辰至舉俗何為亦愛名¶
　　風雨中誦潘邠老詩¶
滿城風雨近重陽獨上吳山看大江(一作/大荒)老眼昏花忘¶
逺近壯心軒豁任行藏從來野色供吟興是處秋光合¶
斷腸今古騷人乃如許暮潮聲捲入蒼茫¶
<pb:KR4h0067_WYG_175-4a>¶
　　探梅¶
簡㸃山前梅蕋痕花雖未放巳銷魂縱饒老幹摧幽谷¶
也勝緐華倚市門泠落不成欺嵗晚陽和且可待春温¶
清香一噴紅梢滿却月凌風未易論¶
　　梅花¶
今年全未作梅詩與向花前浪品題不分雪霜摧折盡¶
尚須天日照臨之靜看冷蘂無人㑹閒繞孤根只自知¶
猶有幽禽解鳴語為予醻酢殆移時¶
<pb:KR4h0067_WYG_175-4b>¶
肯同桃李强攙春自占空山野水濵老氣却因髙樹得¶
清姿不待數花新本來淡雅難從俗縱入紛華巳絶塵¶
最愛夜深霜重處冷風吹起月精神¶
　　春山看紅梅¶
年年常得醉君家今日紅梅正著花㸃綴初非桃有艷¶
横斜寜與李爭華依然竹外并林下况復山巔興水涯¶
步繞孤根香更在髙懐無惜共流霞¶
　　澗上臈梅香甚¶
<pb:KR4h0067_WYG_175-5a>¶
照眼花枝是臈梅香傳小樹為誰開㺯隂欲雪山常暝¶
破曉終風水漫洄鳥語春聲喧復靜鴻飛寒影去還來¶
數間敗屋浮橋外何苦無吟不舉杯¶
　　梅下¶
雖得霜濃春自濃野梅無處不為容半依古渡迷芳草¶
猶占荒山對古松綽約花房宜戲蝶崔嵬枝幹若游龍¶
角巾一幅支笻久不覺烟中有寺鐘¶
　　澗東臨風飲梅花尚未全放一樹獨佳¶
<pb:KR4h0067_WYG_175-5b>¶
殘雪餘寒二月來澗東猶是欲開梅夕陽影澹初尋句¶
流水聲清更把杯取友喚鄰相頌略破荒尋勝獨徘徊¶
誰能折向南枝醉一陣寒香撲麝煤¶
　　探梅¶
探梅山路一杯停日淡風㣲逺靄生莫問古來尋古話¶
只知春近愛春情㡬枝冷蕊吟方見一㸃踈花畫不成¶
我挾兩兒同二友老來酒外更何營¶
　　中秋呈潘徳父¶
<pb:KR4h0067_WYG_175-6a>¶
一年明月在中秋數日隂雲不奈愁忽喜新晴轉書室¶
極知清夜照歌樓醉當㺯影如坡老詩就撞鐘憶貫休¶
千里故人應若此吾生常好更何求¶
　　書姜堯章昔遊詩後¶
平生未踏洞庭野一不曽登南嶽峯因君談舊遊恍如¶
常相從江淮歴歴轉湘浦裘馬意氣傳邊烽吾嘗汎大¶
江只見匡廬松乘風醉卧帆影底髙浪直濺嵐光濃日¶
暮泊船時是夜方嚴冬雪花壓船船背重纜揺柂鼓聲¶
<pb:KR4h0067_WYG_175-6b>¶
如鐘當年意淺語不到無句可寫波濤舂君詩乃如許¶
景物不易供盡歸一毫端狀若孤飛龍人間勝處貴著¶
眼雖有此興無由逢錢塘山水亦自好奈何薄宦難從¶
容南髙北髙一千丈潮頭日夜鳴靈蹤應有隠者為識¶
賞青鞵布襪時扶笻君無詫彼我媿此急還詩巻心徒¶
忪¶
　　懐古¶
近城人語雜深山人語少重露滴煙嵐野水見魚鳥稲¶
<pb:KR4h0067_WYG_175-7a>¶
粱豐稔外耕鑿願温飽所以桃源人不與外人道¶
往來是日月變動是寒暑伏臘雖不周爾且對妻子遙¶
知風塵表萬象互吞吐所以鹿門人江左不得取¶
少壯既奚為老矣復難强紫芝未必仙采之亦可餉耆¶
耄八九十道可無俯仰所以商山人辭漢寜獨(一作/復)往¶
　¶
　¶
　¶
<pb:KR4h0067_WYG_175-7b>¶
　¶
　¶
　¶
　¶
　¶
　¶
　¶
　兩宋名賢小集巻一百七十五¶
