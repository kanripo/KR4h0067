# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.122330
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百四十一
<pb:KR4h0067_WYG_141-1a>¶
欽定四庫全書¶
　兩宋名賢小集巻一百四十一¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　環碧亭詩集¶
　沈晦字元用錢塘人舉宣和狀元御試䇿題舉子不¶
　能條對晦精通象數一揮千言祐陵于聞喜宴上以¶
　御詩寵之除著作郎金人攻汴從肅王出質後得還¶
<pb:KR4h0067_WYG_141-1b>¶
　為給事中髙宗將召為中書舍人有論其布衣時事¶
　帝曰頃在金營見其慷慨士人細行豈足為終身累¶
　耶然卒出知平江乞以建康太平鎮江池鄂五郡兵¶
　連衡守江與韓世忠掎角金必不敢渡召募敢戰練¶
　習朞年京口可成强藩趙鼎稱其激昻卒不果用進¶
　徽猷閣直閣學士終知鄆州¶
　　題獨秀山¶
老鶴下遥天昻昻在林表霜毛臨野人逸氣秋天杳¶
<pb:KR4h0067_WYG_141-2a>¶
矯矯顔始安不受冠帶繞清真自嵇阮一醉萬事了讀¶
書空谷中生芻白駒皎長哦吾君詠極目送飛鳥¶
　　竹溪¶
寒流穿清閟支徑入翠㣲山深古木合林靜珍禽飛居¶
人本避世遊客亦忘機歸路晚烟暝新月照柴扉¶
　　遊松陽百仞山¶
山頭白雲如擘絮竹雞無聲鳩喚婦團團朝日在林梢¶
寒日棃花谿口路一峰獨秀横溪隂青林倒影千丈深¶
<pb:KR4h0067_WYG_141-2b>¶
上有白龍蟄幽洞嵗旱往往能為霖如今寂寞空山裏¶
古屋荒壇冷紅紫㑹看前度種花人他年來作巢居子¶
　　竹&KR2819;嶺¶
九月亂山中﨑嶇處處同谿流因雨漲木葉着霜紅人¶
蹟千巖絶松聲萬壑空尋幽自可問不復歎途窮¶
　　松陽上方山居五首¶
月斜樹影穿窗入雨過山泉遶舍鳴野寺中宵人不睡¶
蒲團布衲悟無生¶
<pb:KR4h0067_WYG_141-3a>¶
山中寒早野隂薄慘慘黄昏欲雨時市逺無人與沽酒¶
地爐松火自燒梨¶
天畔羣峰一草亭半溪烟雨花㝠㝠老翁投老得此景¶
日與谿山同醉醒¶
此生真與世相忘投老生涯寄上方洗足闗門枕書睡¶
連山松檜雨浪浪¶
學道空山水月深丹成初試馬蹄金猶餘一勺丹泉水¶
洗盡人間名利心¶
<pb:KR4h0067_WYG_141-3b>¶
　¶
　¶
　¶
　¶
　¶
　¶
　¶
　兩宋名賢小集巻一百四十一¶
