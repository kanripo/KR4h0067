# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.395357
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百七
<pb:KR4h0067_WYG_107-1a>¶
欽定四庫全書¶
　兩宋名賢小集巻一百七¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　十州閣小集¶
　王亘字伯通福州人淳熈間知南恩州¶
　　蔣家園¶
採蓮橋下路皂盖拂雲來塵壓隨軒雨風生避暑臺酒¶
<pb:KR4h0067_WYG_107-1b>¶
縁嘉客盡花為使君開共話西溪舊相忘此日杯¶
　　西湖¶
四明太守愛西湖想像桃源舊日圖不放塵埃生水面¶
為傳風月到皇都花開别嶼千機錦稲熟鄰田萬斛珠¶
聞説兒童騎竹馬至今昂首望通衢¶
　和劉郡守十洲詩¶
　太守劉户部乗水涸時濬治陻塞因其餘力補葺廢¶
　墜而湖上之景為之一新島嶼凡九作一成十隨景¶
<pb:KR4h0067_WYG_107-2a>¶
　命名遂有十洲之詠¶
　　花嶼¶
傳聞春入水邊枝懊惱行人不暇持任是杜陵歸較晚¶
也須排悶强裁詩¶
　　芳草洲¶
十步中間水四圍不容紅紫亂相依春風管取青青在¶
莫問愁人歸未歸¶
　　栁汀¶
<pb:KR4h0067_WYG_107-2b>¶
不似長安陌上梢只將離恨寄長條臨流繫得虹霓在¶
留作憧憧兩岸橋¶
　　竹嶼¶
鳳集龍驤未是才獨驚髙節出雲來此君端的吾家舊¶
爭得柴門相向開¶
　　煙嶼¶
離朱諦視也昏花一疋青縑盖白沙咫尺漁舟㸔不見¶
凡夫何處覔仙槎¶
<pb:KR4h0067_WYG_107-3a>¶
　　芙蓉洲¶
須信金行有智囊㑹將秋色賽春芳清宵見白休相拒¶
多是潘郎鬢上霜¶
　　菊花洲¶
年年重九為人開不染春風一㸃埃湖上蕭騷如栗里¶
虛樽還待白衣來¶
　　月島¶
夕陽盡處見滄洲一片清光水國秋應是玉真梳洗罷¶
<pb:KR4h0067_WYG_107-3b>¶
菱花臺上不曾收¶
　　雪汀¶
玉落風刀細細裁梁王宫裏舊池臺逍遥北地何人可¶
除是氷膚駕鶴來¶
　　松島¶
誰陪老碧到秋霜賴有黄花隔水香土淺波深難獨立¶
可能移植向公堂¶
　　十洲閣¶
<pb:KR4h0067_WYG_107-4a>¶
山川如幻閣長秋一島飛來伴九洲不礙漁樵雙槳過¶
何妨羅綺四時游雲疑泰華分張去水憶蓬瀛散漫浮¶
禁苑未知湖海樂生綃冩取獻中州¶
　¶
　¶
　¶
　¶
　¶
<pb:KR4h0067_WYG_107-4b>¶
　¶
　¶
　¶
　¶
　¶
　¶
　¶
　兩宋名賢小集巻一百七¶
