# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.875214
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百三十
<pb:KR4h0067_WYG_130-1a>¶
欽定四庫全書¶
　兩宋名賢小集卷一百三十¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　明道先生詩集¶
　程顥字伯淳其先世居中山曽祖而下𦵏河南遂為¶
　洛陽人父昫神宗朝大中大夫顥生而秀爽舉進士¶
　歴鄠上元主簿晋城令専尚徳化熈寕初為御史裏¶
<pb:KR4h0067_WYG_130-1b>¶
　行論新法不合去後又知扶溝縣坐獄逸囚責監汝¶
　州稅哲宗立召為宗正丞命至而卒以道學鳴世稱¶
　明道先生後諡純公封河南伯¶
　　逰紫金山¶
仙掌逺相招縈紆度石橋暝雲生澗底寒雨下山腰樹¶
色干層亂天形一罅遥吏紛難乆住回首羡漁樵¶
　　題安樂窩¶
打乖非是要安身道大方能混世塵陋巷一生顔氏樂¶
<pb:KR4h0067_WYG_130-2a>¶
清風千古伯夷貧客来墨妙多攜卷天為詩豪剩借春¶
儘把笑談親俗子徳言猶足畏鄉人¶
　　送吕晦叔赴河陽¶
曉日都門颭斾旌曉風鐃吹入三城知公再為蒼生起¶
不是尋常刺史行¶
　　脩禊事¶
盛集蘭亭舊風流洛社今坐中無俗客水曲有清音香¶
篆来還去花枝泛復沉未須愁日暮天際是輕隂¶
<pb:KR4h0067_WYG_130-2b>¶
　　春景¶
雲淡風輕近午天傍花隨栁過前川時人不識予心樂¶
将謂偷閒學少年¶
　　題淮南寺¶
南去北来休便休白蘋吹盡楚江秋道人不是悲秋客¶
一任晚山相對愁¶
　　秋日¶
清溪流過碧山頭空水澄鮮一色秋隔斷紅塵三十里¶
<pb:KR4h0067_WYG_130-3a>¶
白雲紅葉兩悠悠¶
　　郊外即事¶
芳原緑野恣行時春入遥山碧四圍興逐亂紅穿栁巷¶
困臨流水坐苔磯莫辭盃酒十分勸祗恐風花一片飛¶
况是清明好天氣不妨㳺衍莫忘歸¶
　　秋景¶
閒来無事不從容睡覺東窻日已紅萬物靜觀皆自得¶
四時佳興與人同道通天地有形外思入風雲變態中¶
<pb:KR4h0067_WYG_130-3b>¶
富貴不淫貧賤樂男児到此是豪雄¶
　　逰月陂¶
月陂堤上四徘徊北有中天百尺臺萬物已随秋氣改¶
一樽聊為晚凉開水心雲影閒相照林下泉聲靜自来¶
世事無端何足計但逢佳節約重陪¶
　　雎陽五老圗¶
大道剛明孰肯閒拳拳心志尚遺冠飯蔬飲水時行樂¶
定禮删詩國建桓終身戀闕存忠厚薄味供先表蹇寒¶
<pb:KR4h0067_WYG_130-4a>¶
鴻鈞幸得循清運餘烈憑人仔細看¶
　¶
　¶
　¶
　¶
　¶
　¶
　¶
<pb:KR4h0067_WYG_130-4b>¶
　¶
　¶
　¶
　¶
　¶
　¶
　¶
　兩宋名賢小集巻一百三十¶
