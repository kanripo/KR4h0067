# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.888650
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百五十八
<pb:KR4h0067_WYG_258-1a>¶
欽定四庫全書¶
　兩宋名賢小集巻二百五十八¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　西山先生詩集(三/)¶
　真徳秀¶
　　夀外舅楊開國¶
大中大夫漢千户子男一位周諸侯人生到此不易得¶
<pb:KR4h0067_WYG_258-1b>¶
况復寳帶懸精鏐雖然三者皆外物達人睨視如雲浮¶
天公最嗇是眉夀七十従來已稀有堂堂玉立仙遊翁¶
嵗比磻溪未華首碧瞳射人雙鏡懸曉窻貝葉聲琅然¶
問渠那得許强健陰功久在朱陵編願翁遨嬉更千嵗¶
做盡人間方便事却乗白鶴御丹鸞直上紫清朝玉帝¶
　　贈旴江張平仲(希/季)¶
去聖既云逺至理日以冥言道指虚𤣥語性雜精靈正¶
傳乆蕪沒異學得魁横卓哉周程張磊磈三代英妙藴¶
<pb:KR4h0067_WYG_258-2a>¶
發天地㣲言昭日星後來紫陽翁抑又集大成煌煌八¶
書訓(謂論孟大學中庸/太極西銘易詩也)凛凜萬世程學者生此時坦然¶
有規繩但患舍康荘自趨柴與荆張君江西來頗嘗得¶
師承敝衣雖懸鶉猛志欲掣鯨袖出文一編其辭峻而¶
清此士不易得歸歟更研精勿受俗學變而為寵辱驚¶
貧者士之常未合寧躬耕髙門謹勿謁養此氣峥嶸不¶
見商歌人洋洋金石聲¶
　　送王子文宰昭武¶
<pb:KR4h0067_WYG_258-2b>¶
樵川古樂國誰遣生榛菅往事忍復言念之輒長歎子¶
往字其人寄任良亦艱傷哉周餘民十室九孤鰥深心¶
察苛癢摩手蘇痍瘢願加百倍功勿作常時觀¶
熒熒匣中龍爛爛巖下電紛綸揮霍間坐子百千變雖¶
然事㡬㣲易矚亦易眩誤從快處生理向静中現健决¶
要安徐聰明貴韜斂潛齋有愚言或可代箴砭¶
百鍊或繞指粹白俄成緇有初諒非難其難在終之道¶
心眇絲粟易為羣物移不有精一功誰能勝惟危子今¶
<pb:KR4h0067_WYG_258-3a>¶
如玉雪瑩潔亡少疵願言保令徳嵗晏以為期¶
堂堂先太史一節貫初終况有夀母賢切切惟教忠承¶
家諒匪易負任丘山崇可不日汲汲仰希前哲蹤敬義¶
兩夾持師友交磨礲餘事作詩人母顓鎪句工¶
平時州縣間上下意苦異善書肘或掣有志奚由遂子¶
今得所從展布有餘地兩賢更勠力萬物應吐氣相期¶
召杜功奕奕照采世不須峴首碑自有樵川誌¶
　　贈夏宗禹¶
<pb:KR4h0067_WYG_258-3b>¶
　夏君宗禹示余以陰符悟真講義嘉歎之餘為賦二¶
　絶¶
虎頭自合取侯封好為明時立雋功做了玉闗班定逺¶
却陪芝嶺夏黄公¶
丹經千巻浩如林妙訣無多底處尋但要靈臺常似水¶
自然元海㑹生金¶
　　贈葉子仁¶
　上饒葉子仁為人推算&KR1530;占往往如破的嵗乙酉予¶
<pb:KR4h0067_WYG_258-4a>¶
　方在從班子仁以書來勸補外甚力未㡬果去國進¶
　退得䘮豫定如此子仁之術亦奇矣哉兹來過予衡¶
　茅為賦小詩三絶因以自釋云¶
易象推占妙入神勸人忠孝更諄諄只今誰似君平術¶
惟有南陽賣卜人(子仁每推論五行輒以善道勉人如/孝弟忠信清心寡欲等語未嘗不懇)¶
(切言之故予以/為有君平之風)¶
花正紛紅俄駭緑月纔掛璧又沈鈎世間萬事都如此¶
莫遣雙眉浪自愁¶
<pb:KR4h0067_WYG_258-4b>¶
知天焉用尤臧氏有命何須主瘠環若向此中能照破¶
許君已透利名闗¶
　　贈徐碧鑑¶
人言得罪為狂疏若論疏狂罪不無亦既自呵還自笑¶
只縁骨相合﨑嶇¶
論命豈能修造化相形那解脱頭顱知君藻鑑真超絶¶
試問窮通改得無¶
　　浦城勸糶¶
<pb:KR4h0067_WYG_258-5a>¶
陽和二月春艸木皆生意那知田野間斯人極憔悴殷¶
勤問由來父老各長喟富室不憐貧千倉盡封閉只圖¶
價日髙弗念民已弊去年值飢荒自分無噍類幸哉活¶
至今且復遇豐嵗庶㡬一餉樂養育謝天地豈期新春¶
來米穀更翔責況又絶市無縦有濕且碎何由充飢腸¶
何由飽孥累恨不死荒年免復見憂畏我聞父老言痛¶
切貫心肺行行至平洲景象頓殊異白粲玉不如一升¶
纔十四問誰長者家作此利益事父老合掌言子文姓¶
<pb:KR4h0067_WYG_258-5b>¶
陳氏起家本儒生疇昔樂賑施憶昨艱食時巨室争謀¶
利米斗三百餘獨收七十二三都數千口受彼更生恵¶
開庫質敝衣假此賙貧匱取本不取息所活豈勝計我¶
曺非此翁乆作溝中胔吁嗟薄俗中乃有此髙義吾邦¶
賢使君愛民均㓜穉一聞平糶家褒賞無不至或與旌¶
門閭(埔城/沈氏)或與錫金幣獨有潁川翁寵光未之被故作¶
行路謡庶徴鈴齋遂且俾殖利徒聞風黙知愧並生穹¶
壤間與我皆同氣富者盍憐貧有如兄恤弟惻隠仁之¶
<pb:KR4h0067_WYG_258-6a>¶
端人人均有是頑然鐵石心何異患風痺不仁而多財¶
聚易散亦易惟有種徳家福禄可長世不聞眉山蘇盛¶
美光傳記賣田救年荒生子為國器(即三蘇父子也近/世三山黄長者家)¶
(喜賑施子樸/為己丑大魁)不見南浦毛一惟利是嗜積穀幸年荒生¶
子遭黥𨽻天道極昭明勿作幽逺視誰歟為斯謡西山¶
真隠吏¶
　　挹仙亭¶
漢宫葦篋兒呱呱濟南梓柱陰扶疎富平家人正媮樂¶
<pb:KR4h0067_WYG_258-6b>¶
安昌帝師工獻諛子真東南一尉耳黄綬凄凉百僚底¶
手持短疏叩天閽義激丹衷淚横眥翩然一朝竟拂衣¶
愛君無路空依依人傳九江已仙去吳門再見是邪非¶
神仙茫茫那可測上帝從來賞忠直天上果有驂鸞人¶
合領羣真朝北極自從舉手謝世間千年白鶴何時還¶
玉簫聲斷杉檜冷秖餘丹竈留空山谷口之孫古(闕/)使¶
亭斸青冥挹仙袂耿耿應懐貫日忠飄飄豈羡凌雲氣¶
我未快讀華星篇清徹毛骨風泠然何當結茅最髙頂¶
<pb:KR4h0067_WYG_258-7a>¶
一榻容我分雲煙¶
　　題黄君貧樂齋¶
飯疏飲水復何求道在胸中百不憂參取章泉克齋句¶
底須樓上更安樓¶
　　贈張童子¶
虎頭燕頷及鳶肩自笑都無一事全惟有數條𤓰樣骨¶
尚堪山澤作臞仙(如𤓰骨出/人倫書)¶
聞君早號張童子顧我初非韓退之可惜浪抛洙泗業¶
<pb:KR4h0067_WYG_258-7b>¶
只看風鑑學希夷¶
　　贈邵邦傑¶
　邵邦傑妙絲桐之技又善寫神西山翁嘉之為賦絶¶
　句¶
五寸管能摹造化七絃琴解寫人心平生不作麒麟夢¶
且聴髙山流水音¶
　　夀楊龢父¶
誕日娛親始是榮如君慶事世難并名園春滿三三徑¶
<pb:KR4h0067_WYG_258-8a>¶
眉夀天開九九齡帝渥頻霑新誥紫(雙親即日/兩膺封誥)文階重¶
煥舊氊青玉杯従此年年把笑勸樽前兩福星¶
　　贈梓潼袁君西歸¶
君辭萬里蜀東游海之壖所挾大易數自謂探幽𤣥縦¶
横布籌算妙若蓍之圓殷勤扣其説得數須得全人生¶
穹壤間其孰司陶甄短長辨鳬鶴百一分䕫蚿造物初¶
何必賦受自爾偏數有饒與乏定命誰能遷理則無虧¶
盈一性各渾然顔跖偶夀夭堯桀非愚賢緬懐樂正子¶
<pb:KR4h0067_WYG_258-8b>¶
聖門得真傳全生必全歸此語星日懸予生故多奇榮¶
枯聴諸天獨有任道心未死須乾乾君提空囊至又復¶
垂槖旋豐嘗卜而來所遇非昔泉術工用乃拙為子笑¶
且憐矢詩苦不多聊壓瞿塘船¶
　　㑹三山十二縣宰¶
皇皇造化鈞槖籥生萬彚林林滿穹壤異體實同氣痛¶
癢本相闗彼已當一視矧惟守令職休戚我焉寄盍推¶
若保心睠焉撫孩穉横目事征求往往學頑痺牀剥膚¶
<pb:KR4h0067_WYG_258-9a>¶
已侵鷹擊毛盡摰但期已豐腴遑恤彼憔悴近來二十¶
年貪風日滋熾蒲萄得凉州西園鬨成市環瞻郡邑間¶
大半皆汚吏民窮盜乃起原野厭枯胔哀哉羅禍徒念¶
之輒揮涕天地忽開張清飇掃氛曀我乃於此時擁旄¶
忝為帥顧慙老儒生蹇拙乏長技同官為僚友努力圖¶
共濟惟閩古大都星羅邑十二豈無良大夫與我同厥¶
志要如羔羊直委蛇自無愧勿為碩䑕貪躑躅乃多畏¶
上方明黜陟我亦公舉刺民言即豐碑令聞疾郵置黄¶
<pb:KR4h0067_WYG_258-9b>¶
堂一巵酒殷勤抒至意慎勿多酌余憂心正如醉¶
　　游鼓山¶
　六月二日偕潛夫參謀諸友游鼓山餘湧泉亭明旦¶
　登天風海濤坐白雲亭追懐昔游愴然有感偶成拙¶
　詩奉呈并簡住山明師¶
嚴宸有追詔趣上太守符疲民未蘇醒還顧空躊躇來¶
尋靈源盟喜與佳客俱始酌清冷泉一浣丹墨洿超然¶
煩溽中著身在氷壺遲明陟危亭雲濤渺空虚煙霏倐¶
<pb:KR4h0067_WYG_258-10a>¶
開闔峰巒時有無偉哉此絶觀雄壓東南隅蒼崖萬仭¶
立四面環瓊琚翠木巧蔽虧亭午清陰敷令人澹忘歸¶
似到真華胥憶昨汎蓮日選勝邀朋徒摩挲巖上刻慨¶
仰趙與朱舉觴酹且盟一節期終初重來三十年恍如¶
隔朝晡並游四五人存者獨清癯有懐子陳子感嘆為欷¶
歔子抱明月終我方長塗趨顛踣懼不免儆省當何如¶
願言祝同社著力相携扶禪伯亦可人新結峯頂廬老¶
我故倦游軒冕非所娛㑹須脱塵鞿來依嬾殘居¶
<pb:KR4h0067_WYG_258-10b>¶
　　夀陳宰(昉/)¶
花種河陽未十旬和薫四境蚤如春試看條教頻頻下¶
字字無非育物仁¶
為民一念徹淵泉蔬茹餘旬始籲天嵗事豐登鄰寇熄¶
乃知感應鼓桴然¶
　　贈呉景雲¶
　昭武呉景雲善篆工刻為余作小印數枚奇妙可喜¶
　因有感為賦二首¶
<pb:KR4h0067_WYG_258-11a>¶
錕鋙切玉爛成泥妙手鐫銅亦似之若會此機來學道¶
石槃木鑚有通時¶
腰間争佩印纍纍真印從來少得知不向聖傳中有省¶
黄金斗大亦何為¶
　　送曺晉伯令尹之官¶
須江壮哉縣誰遣莽成墟舊觀嗟難復罷民苦未紓手¶
摩應切切鞭算盍徐徐賴有賢邦伯當令子志攄¶
此邑吾鄰境嘗聞歎恨深有田盡增税無楮可為衾願¶
<pb:KR4h0067_WYG_258-11b>¶
布中和政母懐忿疾心歸田當有日好聴宓生琴¶
　¶
　¶
　¶
　¶
　¶
　¶
　兩宋名賢小集巻二百五十八¶
