# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:42.916537
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百十七
<pb:KR4h0067_WYG_217-1a>¶
欽定四庫全書¶
　兩宋名賢小集巻二百十七¶
　　　　　　　　　　　　　宋　陳　思　編¶
　　　　　　　　　　　　　元　陳世隆　補¶
　桂巖吟稿¶
　朱晞顔字子囦新安人慶元中廣西漕使¶
　　疊綵巖登越亭¶
不到越亭久榴花今已紅江流寒㵼玉山色翠浮空百¶
<pb:KR4h0067_WYG_217-1b>¶
粤薫風裏三湘夕照中行藏仗忠信六合本同風¶
　　朝陽洞¶
湖上初驚八月秋嶺頭又見桂香浮巾車幾憶陶彭澤¶
竹馬多慙郭細侯未遣靈泉還舊隱且同巖壑訪眞游¶
一枰勝負人何在試問樵柯已爛否¶
　　遊壺天觀泛舟過龍隱洞小酌至月上而歸¶
浪道湘南是瘴鄉玉壺銀闕四時凉臥龍不起葭灰動¶
愛日空驚繡縷長浮蟻且同佳節醉探梅不作少年狂暮¶
<pb:KR4h0067_WYG_217-2a>¶
歸慙媿山頭月照我駸駸兩鬢霜¶
　　伏波嵓¶
天斵神剜不記年洞中風景異塵寰江波蕩漾青羅帶¶
崖石虛明碧玉環地接三山真蹟在天連合浦寳珠還¶
重來恍似乘槎到慚愧雲門夜不闗¶
　　彈丸山¶
傷弓枉木漫猜嫌岩石稜稜彈様圓鵰鶚横空秋凛凜¶
鳬鷗渡水晚翩翩私心灰冷慵思繳蹇歩塵勞不受鞭¶
<pb:KR4h0067_WYG_217-2b>¶
挾彈張弓付年少歸與趂取菊花天¶
　　洞底石間得枯木一株花葉咸無而枝幹峭拔扣¶
　　之鏗然有聲因成都句刻之岩石間¶
天教海若效珍祥不與千林春競芳擲地遺音清戞玉¶
凌雲直幹凛凝霜誰浮鯨海星槎到猶帶蟾宮月桂香¶
冶葉浮光埽除盡堅高直欲共天長¶
　　暇日過龍隱山有以千葉白梅獻者輙成鄙句¶
素艶重重叠雪輕先春不怕雪霜凝人言五嶺地皆熱¶
<pb:KR4h0067_WYG_217-3a>¶
誰折一枝寒欲氷似笑踈花太孤瘦故教密葉擁千層¶
湘南别有新春様拚醉花前喚不譍¶
　　慶元改元寒食日陪都運寺丞遊白龍洞時牡丹¶
　　盛開小酌岩下夕陽西度並轡而歸¶
小溪潄碧响潺潺路入龍宫杳靄間佳節漫添新白髪¶
故人賴有舊青山花朝幾共湘南醉萍跡何年嶺北還¶
歸路連鑣紅日晚多慙龍臥白雲間¶
　　龍隱岩¶
<pb:KR4h0067_WYG_217-3b>¶
聖主龍飛已在天洞中猶有老龍眠便須吸盡西江水¶
霈作商霖大有年¶
　　韶音洞¶
曾按薫絃天一方埽除民愠變清涼遺音凛凛猶聞耳¶
不獨當年味可忘¶
　¶
　¶
　兩宋名賢小集巻二百十七¶
