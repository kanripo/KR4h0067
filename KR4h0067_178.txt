# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.925905
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百七十八
<pb:KR4h0067_WYG_178-1a>¶
欽定四庫全書¶
　兩宋名賢小集巻一百七十八¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　艮齋詩集¶
　謝諤字昌國臨江軍人紹興末尉樂安去奸蠧施徳¶
　政凡有益於民者言於令行之縣多盜條二十䇿於¶
　漕司大要使其相糾而以信賞隨之盜果解諤博學¶
<pb:KR4h0067_WYG_178-1b>¶
　工文詞有名當世號艮齋有艮齋文集¶
　　清常寺¶
佛廬塵不到客枕夢頻驚淅淅山風響纎纎隙月明烟¶
雲春漸暖鐘磬曉逾清蹤跡奔馳裏飄浮媿此生¶
　　龍回院¶
堂殿塵埃外軒櫺紫翠中凭欄千嶂雨欹枕半窗風得¶
意何妨僻尋幽豈易窮分張閒草木一一見春工¶
　　玉山觀¶
<pb:KR4h0067_WYG_178-2a>¶
㣲明燈火夜堂幽聽徹絲桐萬慮休骨冷魂清眠不得¶
竹風蕭瑟滿庭秋¶
　　鼇溪¶
數版小橋横晚晴兩行古木弄春榮不知多少夜來雨¶
水到岸頭渾欲平¶
藹藹煙雲望眼昏亂紅翻逕緑遮門一聲啼鳥在何處¶
山外人家桑柘村¶
　　追和邵祭酒柬吕太學¶
<pb:KR4h0067_WYG_178-2b>¶
艱難方見救時在一介儒生為國哀六豕奸雄千古恨¶
二龍奔馭㡬時迴道州自分填溝壑天詔何須賁草萊¶
我識先生心似鐡宸章莫更苦相催¶
　　復朱晦菴¶
笑指長沙擅閫來向吾鄉假途一段忙中説話無非孔¶
孟工夫¶
　¶
　兩宋名賢小集巻一百七十八¶
