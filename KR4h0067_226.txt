# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.101625
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百二十六
<pb:KR4h0067_WYG_226-1a>¶
欽定四庫全書¶
　兩宋名賢小集巻二百二十六¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　蕙菴詩稿¶
　何耕字道夫紹興中守蜀之嘉州有惠政與何逢原¶
　孫松壽宋誨號四循良民繪像祀之¶
　　青羊宫¶
<pb:KR4h0067_WYG_226-1b>¶
一再官錦城咫尺望琳宫未始得得來正望役役中今¶
朝弄晴雨䇿蹇隨春風頗愛意象古停驂小從容縹緲¶
百尺臺突起凌半空慿欄俯脩竹決皆明孤鴻信哉神¶
仙宅不受塵垢䝉稽首五千言衆妙一以通靜觀萬物¶
復豈假九轉功區區立訓詁亦哂河上公癡人慕羽化¶
心外求鴻濛要附白鶴背往訪青羊蹤¶
　　靈谿賦雙流郭信可隱居詩¶
幽居定何如頗恨未見之主人向我言喜色融雙眉修¶
<pb:KR4h0067_WYG_226-2a>¶
篁流翠隂寒溪漾清漪領略非一狀幽妍發餘姿空¶
濛雨亦佳㶑灔晴更竒豈惟二江獨意恐兩蜀稀主人¶
信妙士得此固所宜天公閟好景授受各有時豈無多¶
田翁偃蹇逝莫隨素交懐老蒲秀句紛珠璣安得招歸¶
來為君賦清詩往者不可作後生欲何為¶
　　龍淵¶
門前大江河𣺌漫昔人飲牛水為乾水乾龍逝亦其理¶
近在咫尺聊泥蟠魚蝦玩侮獱獺笑縱有靈恠誰當㸔¶
<pb:KR4h0067_WYG_226-2b>¶
德人問舎壓我境便爾築室相遮欄坐令異類皆屏伏¶
恃有此耳差少安却紆朱紱去監郡遣我守舎良獨難¶
昨來過門恍如夢龍致此語催歸鞍先生不信反不笑¶
謂我饒舌狂豐干¶
　　　虚舟¶
君不見江干車馬紛相送巨編峩峩船載重西南使者¶
解官歸水淺着沙牽不動如君材具豈多得合待明光¶
參法從何為淺瀨着虛舟頗笑胸中太空洞問君此意¶
<pb:KR4h0067_WYG_226-3a>¶
竟安在欲說向人誰與共山林鐘鼎本同轍繫岸截江¶
隨所用八牕窅窅淨無塵一水泠泠清可弄何當抱被¶
過君眠分破江天幽夜夢¶
　　題龍華佛閣¶
西川鑿山三大像突兀皆在江之湄脩覺九頂見略盡¶
獨此恨未贍客儀朅來勝地了疇昔輕軒瘦馬相追隨¶
百尺金軀信雄傑三乘寳閣何瑰竒燃犀不用照幽鬼¶
擊鼓自合趨馮夷前人開創願力廣下與舟楫扶傾危¶
<pb:KR4h0067_WYG_226-3b>¶
六月灘濤劇奔吼一分性命爭毫釐篙工落膽行者泣¶
彈指乞活天人師人心狎水水多禍佛力在人人不知¶
慈悲但作布施相江神雖怒將何為¶
　　普通山距府東十數里青州禪師洪果道場也自¶
　　龍華歸過之楝宇頽落僧徒鄙野良為可惜是夜¶
　　雨大作因書所聞所見為長韻¶
錦城之東山培塿突起伽藍壓山口入門氣象頗不凡¶
在昔規模定非苟黄絹碑詞著眼㸔青州老衲知名久¶
<pb:KR4h0067_WYG_226-4a>¶
自披榛逕結茆屋不剪霜華㪚蓬首市門有女捧巾盥¶
衣械無花生穢垢至今一轉鶺鴒語散作諸方獅子吼¶
祖燈寂寞何人繼窣堵岧蕘惟鬼守法席草長深没膝¶
僧榻屋穿光見斗似聞占藉多衍沃合選名緇振頽朽¶
我來不覺三歎息眼底盡空諸所有自開主席埽塵坌¶
聊寄閒眠憩奔走夢囘中夜雨鳴檐卧聼東風寒入牖¶
明朝散歩轉山脊好語相呼聞野叟抽芒已見麥翻浪¶
搗炒懸知香滿手須臾日影散林樾絢練春光被花柳¶
<pb:KR4h0067_WYG_226-4b>¶
僕夫催歸屢不應景物殊佳寧忍負出山騎馬更躊躇¶
乘暇應須重載酒¶
　　忘機臺¶
太虛生㣲雲機事日夕繁兼忘豈不佳尚有忘者存稽¶
首老龎翁妙處布一言請觀臺上月萬古無昭昬¶
　　和光亭¶
枯木倚寒巖三冬無暖氣逹人定汝笑胸中太涇渭不¶
妨聲色海徑造佛祖地所以亦樂翁花前時一醉¶
<pb:KR4h0067_WYG_226-5a>¶
　　自合江亭過渡觀趙穆仲園亭¶
喚舟芳草渡繫馬綠楊隂歩入莓苔徑門開花竹林王¶
孫隨蜨逺婺女隱雲深想見西南望悠悠空賞心¶
　　春日¶
聞道西樓下香風颺綺羅無錢沽酒得不醉奈愁何老¶
去春縁薄慵來睡興多閉門終一枕亦不夢南柯¶
寂寞城南寺三年寄索居折花脩佛供持缽乞僧餘竟¶
日無車騎依時認鼓魚九衢塵一尺吾自有華胥¶
<pb:KR4h0067_WYG_226-5b>¶
門前無俗物城上亦竒觀花浪東流穏雲山西望寒身¶
凌塵外逺目極意中寛最愛風標客晴沙理青紈¶
萬里橋邊水朝宗去入呉衮衣新歴數神算舊規模四¶
澥從心正諸公著力無際天東望眼淼淼但平蕪¶
唇齒輔車勢坤維井絡方只宜花柳盛莫遣鳥魚忙隴¶
麥無由食邊籌是可防出言還有禁忍淚下成行¶
　　題龍華山寺¶
傑閣山為佛精廬地布金水㴠空濶淨路繞翠㣲深鳥¶
<pb:KR4h0067_WYG_226-6a>¶
下窺齋缽龍歸識梵音城中塵眯目那得此幽尋¶
　　浮翠橋¶
隔谿蒼翠各西東架竹為梁路始通缺月罅林凝淨緑¶
㫁霞明水抹殘紅芒鞋歩歩幽深處藜杖聲聲屈曲中¶
囘首忽驚橋已逺泠然身御圃田風¶
　　寒碧亭¶
凭欄日日俯清湍洗竹年年斬惡竿十頃玻璃秋色靜¶
一林竿籟曉聲寒涼風有意生天末明月無邊照水端¶
<pb:KR4h0067_WYG_226-6b>¶
誰謂過清難久處愚溪元自不相安¶
　　逺色閣¶
小小樓居著散仙淵明真趣本幽然招呼雲月欄干曲¶
顧揖江山柱杖前獨鳥倦歸翻落日誰家晨爨起炊煙¶
根塵應接無留礙笑殺胡僧面壁禪¶
　　龍華大像葢冀國夫人所作因成二絶¶
慧性元從戒定薫百花潭水洗僧裠箇中力量眞超絶¶
故老尚傳娘子軍¶
<pb:KR4h0067_WYG_226-7a>¶
生男箇箇欲如狼媍女軍中氣不揚試問爭功嗔目士¶
㡬人能敵浣花娘¶
　　假山¶
空庭幻出小嶙峋假外應須别有眞只恐話頭成雨橛¶
若為融攝主和賓¶
　　蓮塘¶
色香無比出西方何物妖狐號六郎手折一枝聊供佛¶
前身定是老柴桑¶
<pb:KR4h0067_WYG_226-7b>¶
　　蘭坡¶
蘭與高人臭味同含薫聊復待清風紛紛蕭艾無相笑¶
爾軰敷榮轉眼空¶
　　叚文昌讀書臺¶
叚公曾此讀羣書讀破應須萬巻餘家禮一傳為雜爼¶
稗官收拾附虞初¶
隴麥漸漸滿意青只憂春旱起蟊螟當年人誦禱而雨¶
合向兹山試乞靈¶
<pb:KR4h0067_WYG_226-8a>¶
　¶
　¶
　¶
　¶
　¶
　¶
　¶
　¶
<pb:KR4h0067_WYG_226-8b>¶
　¶
　¶
　¶
　¶
　¶
　¶
　¶
　兩宋名賢小集巻二百二十六¶
