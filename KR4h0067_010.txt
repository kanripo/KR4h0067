# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:38.693704
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷十
<pb:KR4h0067_WYG_010-1a>¶
欽定四庫全書¶
　兩宋名賢小集巻十¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　冦萊公集¶
　　述懷¶
吾家嗣儒業奕世盛冠裳桂籍冠倫軰天下知聲光有¶
才無其命不得步玉堂余亦好古者詩禮承餘芳赴義¶
<pb:KR4h0067_WYG_010-1b>¶
忘白刃奮莭凌秋霜垂衣遇聖主射䇿遭時昌十九中¶
髙第弱冠司國章棘寺陪法吏奉使安殊方薄才難變¶
俗賤節惟勤王務簡忽興念不覺心徬徨慈親違萬里¶
瘴雨悲南荒端居増浩歎離恨銷剛腸木落多異感蟬¶
鳴非故鄉長思千萬乘奉職昇周行步武親王陛獻納¶
肩忠良功成自髙退散髪逰滄浪¶
　　古别意¶
水螢光淡晩色寒庭除索寞星河殘清樽酒盡艷歌闋¶
<pb:KR4h0067_WYG_010-2a>¶
離人欲去肝腸絶露荷香㪚西風驚征車漸逺聞雞鳴¶
深閨從此泣秋扇夢魂長在遼陽城¶
　　江南春¶
波𣺌𣺌栁依依孤村芳艸逺斜日杏花飛江南春盡離¶
腸斷蘋滿汀洲人未歸¶
　　追思栁惲汀洲之詠尚有遺妍因書一絶¶
杳杳烟波隔千里白蘋香散東風起日落汀洲一望時¶
愁情不斷如春水¶
<pb:KR4h0067_WYG_010-2b>¶
　　逺恨¶
敗葉亂如雨暮蟬聲似哭感物悲昔心佳期悵難卜雲¶
山雖阻歎韶華若在目深情染綵牋密密空盈幅邉瘴¶
雁不來逰魚隠深谷羽鱗孰可憑音書安可復焚灰寄¶
長風字滅魂亦逐¶
　　雜言¶
我徒曠逹由胸臆恥學鯫生事文墨蛟龍長欲趂風雷¶
騏驥焉能制銜勒鏘金佩玉良有時丐色諛言盡虚飾¶
<pb:KR4h0067_WYG_010-3a>¶
功名富貴非偶然揚子草𤣥徒黙黙楚蘭罷秀足蓬蒿¶
青松委幹多荆棘争如一醉度流年免使悲懽蕩情域¶
　　秋興呈裴李二同年¶
秋興逐凉吹颷然驅煩襟人悲故鄉逺葉落空山深楚¶
俗傷去恨秦城稀來音何當返烟渭自樂于國林¶
嵗晩亂山外野望誰能同寒沙明夕照敗葉驚西風孤¶
烟暝汀樹霜氣髙秋空徘徊念前事旅恨良難窮¶
　　暇日逰建平三閭故里廟貌荒凉惨動耳目噫賢¶
<pb:KR4h0067_WYG_010-3b>¶
　　者之祠世不絶享郡無正人遺棄若是感事傷俗¶
　　因留斯句¶
人生苦逺逰多是悲登眺况復念三閭遺蹤良可弔道¶
直出章華才髙逐邉徼寃聲噴夜江愁色迷烟嶠㫁碑¶
沒敗莎古木吟荒廟祠正少來奠㟁峻稀停棹神容漬¶
老苔壞壁通殘照舊徑失朱門空庭起寒燒餘基雖索¶
寞清問長光耀旌賢誰再興勿使過者誚¶
　　水閣晨起¶
<pb:KR4h0067_WYG_010-4a>¶
板閣常晏眠偶獨起清旦月落簷鳥語烟開客船散長¶
江色自澄汀樹聲空亂羣動又復然勞勞可長嘆¶
　　晩望有感¶
出門望寒野四顧惟椒坡憶昔楚大夫還此情如何殘¶
陽半明雨水落西風多因同下蔡恨不覺増悲歌¶
　　庚辰嵗將命至巴東時已秋序霜荷索然偶賦是¶
　　章用遣幽恨¶
乘軺偶將命撫俗烟江湄地僻接窮峽務簡稀公期秋¶
<pb:KR4h0067_WYG_010-4b>¶
信任無趣野懐良自宜月白夜蟬响池暗風荷衰溪雲¶
入破牖山菊開疎籬貰酒不能醉鄉國空結悲徘徊凝¶
望逺目極長天涯¶
　　成安感懐¶
蟬噪木葉下逺客忽驚秋凝恨悲晩候萬緒皆如抽芳¶
時同梦幻急景如奔流今吾何為者年來生百憂貧居¶
負勝事壯嵗傷羇逰臨民慚墨綬垂釣思滄洲達則濟¶
天下窮當守一丘胡能效時軰靦冒隨沉浮¶
<pb:KR4h0067_WYG_010-5a>¶
　　感興¶
憶昔金門初射䇿一日聲華喧九陌少年得意出風塵¶
自為青雲無所隔主上掄才登桂堂神京進秩奔殊方¶
墨綬銅章竟何用巴雲瘴雨徒荒凉有時扼腕生憂端¶
儒書讀盡猶飢寒丈夫意氣到如此搔首空歌行路難¶
　　暇日¶
紅樓晝静春隂變日午簾空飛乳燕㠶稀客散野岸空¶
隠隠遥峰望中見¶
<pb:KR4h0067_WYG_010-5b>¶
郵亭落日多飛絮枇杷葉重江春暮坐久凝眸欲斷腸¶
梅雨如烟暝村樹¶
　　南浦¶
春色入垂楊烟波漲南浦落日動離魂江花泣㣲雨¶
　　長郊雨餘逺樹减翠新蟬忽鳴激耳嘹喨久客孤¶
　　坐情如何哉形之於文聊以自遣¶
遥山夏雨歇逺樹凉風至凭欄偶開襟新蟬動秋思沙¶
溪潔細流庭木驚疎翠莭侯又復然幽憂斯所萃芳嵗¶
<pb:KR4h0067_WYG_010-6a>¶
若奔流羲光不停轡感物悼前期誰知此時意¶
　　雪霽池上¶
雪霽池上亭晴光羽泉石暖覺岸氷消静聞簷溜滴務¶
簡身暫閒景幽心自適極目望南山圭峯露㣲碧¶
　　有寄¶
金陵烟艸緑玉露霜天白萬里隔闗山年來㫁消息¶
　　應製賞花¶
御苑經春雨宸逰屬盛時花光籠寶檻栁色暗龍池㶑¶
<pb:KR4h0067_WYG_010-6b>¶
灔雕觴滿融和暖日遲共歌成至樂千載播聲詩¶
　¶
　¶
　¶
　¶
　¶
　¶
　兩宋名賢小集巻十¶
