# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:38.730705
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷十三
<pb:KR4h0067_WYG_013-1a>¶
欽定四庫全書¶
　兩宋名賢小集巻十三¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　寇萊公集¶
　　早秋二絶¶
年光苒苒暗推移坐惜流年感舊期獨聽早蟬秋色裡¶
潘安初見二毛時¶
<pb:KR4h0067_WYG_013-1b>¶
一聴早蟬响坐悲芳嵗闌新秋空索寞前事但心酸¶
　　秋日武闗道中¶
行塵漠漠起西風來往征軒似轉蓬駐馬幾多愁思苦¶
亂蟬衰栁武闗中¶
　　早春¶
日暖經水泮潜回律管春初驚栁色重漸見草茅新罇¶
酒留懽少雲溪入夢頻惟應五侯地行樂及芳晨¶
　　書山館壁¶
<pb:KR4h0067_WYG_013-2a>¶
秋作西南使千林覆去程四時無日影終夜有猿聲路¶
入雲溪過人穿鳥道行不堪孤驛望風雨動鄉情¶
　　送趙主簿之任惠安¶
蕭蕭征騎立長亭遥指天涯萬里程尊酒欲闌人欲别¶
夕陽絲管盡離聲¶
　　秋氣凜然庭木將墜道謙上人有南征之役賦詩¶
　　祖行¶
洪府多佳致師今欲此行寒山連楚逺白浪浸吳平烟¶
<pb:KR4h0067_WYG_013-2b>¶
雨經秋迥霜鴻入夜鳴到時春未暮閒聴鷓鴣聲¶
　　酒醉¶
勝逰惟晏是良圖何必凄凄獨向隅深院酒醒春日晩¶
只聞芳樹語提壺¶
　　南陽春日¶
水滿池塘花遶城日斜南陌暖風輕千門栁色春烟淡¶
獨依髙樓聞暮鶯¶
　　春日長安故宛有懐¶
<pb:KR4h0067_WYG_013-3a>¶
唐室空城有舊基荒凉長使後人悲遥村日暖花空發¶
廢苑春深栁自垂事著簡編猶可念景隨陵谷更何疑¶
入梁朝士無多在誰向秋風詠黍離¶
　　送人逰邉¶
逺行當嵗暮水繞路難分疋馬陽闗外邉聲落日聞¶
　　惜花¶
深謝暖風傳馥郁長憂夜雨暗催殘黄昏欲放笙歌散¶
更遶朱欄仔細看¶
<pb:KR4h0067_WYG_013-3b>¶
　　㣲凉¶
髙梧深宻間幽篁乳燕聲稀夏日長獨坐水亭風滿袖¶
世間清景是㣲凉¶
　　帝城秋壁¶
登臨秋向盡千里見王畿過雨山逾翠經霜菊漸稀平¶
原夕靄起髙樹宿禽歸一望闗河道空令詠式㣲¶
　　禁中偶書所懐呈内翰同年同院二學士¶
朝回内省中黙坐對西風秋色澄寒沼朝陽上古桐龍¶
<pb:KR4h0067_WYG_013-4a>¶
墀慚近侍魚浦憶疎蓬㑹待酬恩了烟蓑伴釣翁¶
　　新秋¶
孤吟遶桐砌時莭又西風悵望新秋在歡娱往事空栁¶
條㣲减翠蓼穗已飄紅正是多傷感仍將别恨中¶
　　春書¶
年長追逰興漸凋况兼巴峽景蕭蕭閒齋為謝楊花到¶
時拂殘書慰寂寥¶
　　秋日晩晴池上作¶
<pb:KR4h0067_WYG_013-4b>¶
雨歇南山積翠明淡雲消盡逺天晴漪漣不動秋塘静¶
獨拄寒笻遶岸行¶
　　夏日¶
離心杳杳思遲遲深院無人栁自垂日暮長廊聞燕語¶
春寒㣲雨麥秋時¶
　　留題郡樓¶
千里闗河一望閒登臨長到夕陽還欲驅征斾歸朝去¶
更倚髙樓看暮山¶
<pb:KR4h0067_WYG_013-5a>¶
　　青州西樓雨中閑坐¶
海上秋添寂寞清萬家烟樹暝重城蕭蕭細雨遥天暮¶
獨向空樓聞笛聲¶
　　中書秋日有懐青社舊逰因書一首¶
掖垣秋色生雞樹忽憶青丘感舊情曽倚西樓吟暮雨¶
數峯寒碧遶髙城¶
　　贈寶上人¶
重城蕭寺雖留滯野鶴由來性本閒寒磬終宵鳴竹院¶
<pb:KR4h0067_WYG_013-5b>¶
虚忩盡日對秋山旋移恠石資吟賞應有孤雲共往還¶
自笑紅塵成底事幽期長是負松闗¶
　　雨夜許氏第㑹宿各賦四韵¶
雨夜銷煩暑林塘向夕幽庭虚惟欠月冷樹欲生秋河¶
北嗟新别樽前念舊逰若非逢勝㑹何以解離憂¶
　　水閣夜望書懐¶
水閣中宵動寥寥起逺思秋風生折葦星彩動清漪白¶
社孤前約青雲少舊知苦吟空自嘆風雅道猶疑¶
<pb:KR4h0067_WYG_013-6a>¶
　　離京作¶
致君才業本無能懸闕情懐老不勝欲過龍津重回首¶
朣朧初上月觚&KR0008;¶
　　洛陽道中感懐¶
文陛初辭咫尺顔思深猶綴補臣班漢庭舊友彫零盡¶
獨擁雙旌入武闗¶
　　初到長安書懐¶
荐承丹詔撫彫殘適值年豐萬井安舊職尚兼黄閣貴¶
<pb:KR4h0067_WYG_013-6b>¶
前驅新擁碧幢寒静憐風竹經宵聽老愛山雲盡日看¶
魂夢不知闗塞外有時猶得到金鑾¶
　　逰花岩寺¶
寺對南山積翠濃水村鷗鷺下遥空層樓望盡樊川景¶
恨不凭欄烟雨中¶
　　寄京兆向相公¶
九萬鵬霄振翼時與君同折月中枝試思淳化持衡者¶
得到如今更有誰¶
<pb:KR4h0067_WYG_013-7a>¶
　　和向相公見寄¶
玉殿登科四十年當時交(一作/僚)友盡英賢嵗寒惟有君¶
兼我頭白猶持将相權¶
　　送轉運梅學士進邉郡四首¶
悵飲惜離羣窮邉去路分雪深山館夜孤雁背燈聞¶
絶塞程方逺窮隂嵗欲殘石城歸梦斷隴月照人寒¶
水逺沉來信山長叠去愁夜深闗月白休凭驛邉樓¶
夙駕巡邉徼歸程隔亂山長安草木麗春苑待君還¶
<pb:KR4h0067_WYG_013-7b>¶
　　春晝偶書¶
白晝偶成芳艸夢起來幽興有誰知風簾不動黄鸝語¶
坐見庭花日影移¶
　　秋夜懐歸¶
渭水苔磯阻舊逰梦回空館却凝愁一聲江笛巴雲暝¶
半夜山風楚橘秋星落古池孤影動燈遥疎壁冷光幽¶
遲明不寐空搔首蹤跡何由得狎鷗¶
　　憶洛陽¶
<pb:KR4h0067_WYG_013-8a>¶
金谷春來栁自黄曉烟晴日映宫牆不堪花下聽歌處¶
却向長安憶洛陽(古歌云金谷園中栁春來似舞/腰誰堪風景好獨上洛陽橋)¶
　　長安春望感懐¶
灞岸春波逺秦州暮雨㣲凭髙正愁絶烟樹更斜暉¶
　　春晝¶
午畫花隂静春風數蝶飛坐來生逺思深院燕初歸¶
　　岐下秋書¶
碧樹㣲凉露氣清感愁懐舊獨含情西樓月下明如水¶
<pb:KR4h0067_WYG_013-8b>¶
只欠桓伊一笛聲¶
　　憶岐下小池¶
長憶西園清夜景酒闌無伴獨臨池可憐隴月三更白¶
誰見紅蕖露滴時¶
　　岐下西園秋日書事¶
務簡羣吏散披襟幽興長松筠經晚莭蘭菊有清香水¶
净澄秋色山髙見夕陽身閒心自泰何必濯滄浪¶
　　秋懐¶
<pb:KR4h0067_WYG_013-9a>¶
輕雲不動日㣲隂髙樹無風秋色深獨聼暮蟬臨水坐¶
十年林壑阻歸心¶
　　秋¶
自古名髙衆毁歸只應身退是知幾林風驚斷西忩夢¶
一夜秋聲憶翠㣲¶
　　冬日北齋¶
寒風颯䬃響庭槐愛日明忩生北齋閒憶故山歸未得¶
舊逰時展認雲崖¶
<pb:KR4h0067_WYG_013-9b>¶
　　秋齋¶
霽景有誰同逺望秋懷無奈只悲歌雲收逺嶠凝嵐翠¶
雨歇空庭敗葉多¶
　　洛陽有懐岐山舊逰¶
緑鬢年來已漸彫舊逰芳草路迢迢山横逺翠疑歌黛¶
栁拂輕梢認舞腰秦甸夢回空有恨洛城吟㫁獨無憀¶
斜陽更上髙樓望但覺離情一倍饒¶
　　憶岐下舊逰¶
<pb:KR4h0067_WYG_013-10a>¶
二年岐下假諸侯事簡民安選勝逰花寺水村時駐馬¶
暮天秋雪獨登樓静眠鈴閣聞羌笛閒酌松醪引越甌¶
别後幾回空有恨葉飛蟬噪動離愁¶
　　無題¶
金甲珠襦鏁繡扄杜城殘月塟娥英春風侯館花如雪¶
空有鶯傳度曲聲¶
　　秋日登後樓¶
逺山重叠故闗遥公退乘閒上麗譙今日登臨秋思苦¶
<pb:KR4h0067_WYG_013-10b>¶
雨荷風葉共蕭蕭¶
　　早春¶
星紀周天運㣲陽氣侯新郊原初度臘梅栁暗驚春故¶
國無書久孤峯入夢頻年加自多感况復送歸人¶
　　南陽夏日¶
緑楊隂宻覆回廊深院垂簾晝景長人静獨聞幽鳥語¶
風來時有異花香世間寵辱皆嘗遍身外聲名豈足量¶
聞讀南華真味理片心惟有許䝉莊¶
<pb:KR4h0067_WYG_013-11a>¶
　　夏日書懐¶
庭樹隂隂夏景遲閒房愁對暮簾垂因思往嵗陪天仗¶
正是瑶池賜宴時¶
　¶
　¶
　¶
　¶
　¶
<pb:KR4h0067_WYG_013-11b>¶
　¶
　¶
　¶
　¶
　¶
　¶
　¶
　兩宋名賢小集巻十三¶
