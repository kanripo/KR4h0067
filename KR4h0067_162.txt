# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.606326
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百六十二
<pb:KR4h0067_WYG_162-1a>¶
欽定四庫全書¶
　兩宋名賢小集巻一百六十二¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　梅谿詩集(二/)¶
　　林知常惠白酒六尊仍示酒法作十韻謝之¶
老去生涯付盃酒種秫辛勤三百畝東臯遺法嗟失傳¶
蜜汁&KR1085;漿不通口邇來軟飽經月無豈有清歡對朋友¶
<pb:KR4h0067_WYG_162-1b>¶
百錢强就村媪醉終夜蔬腸作雷吼先生祗把文字耕¶
妙意能施杜康手憐我新愁餘萬斛那更澆腸無五斗¶
分惠青州六從事秘法兼蒙傳肘後便同北海歌不空¶
免似東坡歎烏有嗟予偃蹇老更饕感激故人情意厚¶
㑹須續遣白衣來籬畔黄花欲重九¶
　　九日飲酒㑹趣堂者十九人老者與焉既醒念不¶
　　可以無詩因用贈林知常韻示諸友¶
我似揚雄貧嗜酒筆作耕犂紙為畝辛勤耕植三十年¶
<pb:KR4h0067_WYG_162-2a>¶
往往糟醨罕濡口今年九日甕盎空誰饌先生荷諸友¶
衰顔迎醉生嫩紅饞腹隨餐失饑吼菊花不上老人頭¶
酒盞聊傳此時手文字飲韓嘉數子禮法拘髠惟一斗¶
哀翁興盡輒先歸不待盃盤狼藉後坐客高談驚四隣¶
吾鄉已在無何有明朝黄花亦不惡俗眼無端自疎厚¶
酒醒聊記坐中人有似平原凡十九¶
　　陳元佐和詩贈以前韻¶
無功懶仕由堪酒故向東臯事田畆自慚耕稼非老農¶
<pb:KR4h0067_WYG_162-2b>¶
嵗入何曽給糊口通功易事媿無術漫闢書齋㑹鄉友¶
出技慙如鼯䑕窮説法强為獅子吼交游漸覺不在眼¶
老拙自知當縮手陳生慷慨真可人文似良金瞻如斗¶
論交何止十年前耐久遙期十年後把酒殷勤問黄菊¶
十年故舊寧多有士窮要使節義敦不見韓公稱子厚¶
北窗捉筆書惡詩醉中戲贈陳三九¶
　　周仲翔和詩贈以前韻¶
與子十年同把酒貧賤未能離隴畝今年依舊對黄花¶
<pb:KR4h0067_WYG_162-3a>¶
㑹意何由笑開口老來鍾愛有三兒邇嵗從師得吾友¶
祝螟方擬為蠃飛䑛犢俄驚作牛吼幼兒已作一覺夢¶
大匠徒施兩年手乙子沈疴賴營牧再生豈止由南斗¶
嗟予屯厄世所棄急難誰肯相先後論交最喜子善終¶
報徳深慙我無有猶憐甲乙二孺子莫景於渠意加厚¶
煩君為吾嚴誨之毋惜鞭笞九十九¶
　　陳獻可宋孝先萬孝傑夏伯虎和詩復用前韻¶
凖擬重陽㑹詩酒手種菊花凡數畝佳節相逢俱可人¶
<pb:KR4h0067_WYG_162-3b>¶
一一篇章堪適口揚庭醖藉更清新(陳/)晉宋間人顔謝¶
友愛鄉詞源浩萬斛(宋/)下筆驚人風雨吼季梁蕭灑詩¶
如人飄然自是風騷手(萬/)用之年少富文墨(夏/)日出珠¶
璣不論斗誠叔思深希仲逸齊驅未識誰先後老朽那¶
能敵年少胸中空洞嗟無有張我三軍得數子造物遺¶
予非不厚明年秋戰豈無人雲夢定須吞八九¶
　　九日把酒十九人和詩者數人而已今已後期不¶
　　復追索許以來年九日還用前韻發一笑¶
<pb:KR4h0067_WYG_162-4a>¶
勸君須飲文字酒勸君耕耨心中畆飲非文字猶聚蚊¶
心田不耕棘生口登高佳節豈易得況此相逢皆勝友¶
談傾坐上冰玉清興生筆下波濤吼我亦逢場聊戲劇¶
韻語殊非三昧手試投瓦礫已成堆辱報驪珠未盈斗¶
和之者寡豈陽春高才料恥居王後嗟我窮愁無以遣¶
酒債詩篇行處有與兹飲㑹類平原逃我詩盟㡬高厚¶
如今並許隔年還直須日月逢重九¶
　　宋孝先示讀自寛集復用前韻(老去悲秋强自寛/少陵九日詩也予)¶
<pb:KR4h0067_WYG_162-4b>¶
　　(老境失幼子逢秋益悲凡所以强自寛者一寓/於詩也録自中秋以前古律詩數十篇目曰自)¶
　　(寛/集)¶
淵明酷愛尊中酒季子貧無負郭畆我生薄與二子同¶
俯仰人間亦縁口一室蕭然僅容膝毛穎陶泓自相友¶
㑹心終日雌聲讀排悶有時麤氣吼感秋詩集名自寛¶
雕琢更慙非妙手篇章不工如子固聲名敢望星之斗¶
宋生輒作過情語十韻殷勤為跋後譽之韓栁誰敢當¶
意古語奇吾豈有何如操矛時入室鍼我膏肓乃相厚¶
<pb:KR4h0067_WYG_162-5a>¶
牀頭周易深且神毋惜往來論六九¶
　　再用前韻述懐并簡諸友¶
太白徉狂喜盃酒陳登豪氣恥求畝揮毫爛吐風月篇¶
濟世高談霸王口古人可作誰與歸白也吾師登可友¶
萬言窗下盃水冷百尺樓頭鼻聲吼丈夫未遇聊爾耳¶
肯向權門思炙手淨掃一室安吾貧晝閲詩書夜星斗¶
休論生天與作佛靈運甘居丈人後吾儕慎勿慕富貴¶
鳴鼓定須攻冉有但願相從文字樂交情合向窮中厚¶
<pb:KR4h0067_WYG_162-5b>¶
倚看前席坐間人平步登瀛㕘二九¶
　　鄭遜志胡叔成謝鵬劉敦信萬廓鄔一唯和詩復¶
　　用前韻¶
前日中秋一壺酒交朋解散歸南畆把盃邀月止三人¶
中有客來從谷口(鄭/)首登詩壇出險語張我孤軍真畏¶
友重陽佳句更竒絶西風猛向松關吼中庸伯始遙遙¶
冑(胡/)穎然作賦吟詩手謝客篇章似春草分得家傳才¶
一斗(謝/)句法天然自圓熟長慶詩豪今有後(劉/)妙齡能¶
<pb:KR4h0067_WYG_162-6a>¶
作老成語必大奇兒亦希有(萬/)鄔郡太守司馬孫文與¶
其人兩温厚(鄔/)我與數子無薰蕕文字相從十常九¶
　　九日㑹飲予為唱首自和凡數篇皆因事叙情爾¶
　　未作重九詩也今再和一篇每句用事而不見姓¶
　　名末聨外餘皆畧存對偶必有能和之者¶
獨坐東籬歎無酒種秫西疇故盈畆菊花叢畔來白衣¶
桑落杯中付饞口汝南風俗有故事龍山宴集多佳友¶
靜聞彭澤三徑香遙想藍田雙澗吼順時習射馬嘶風¶
<pb:KR4h0067_WYG_162-6b>¶
隨俗登山囊繫手慈恩塔冷舊衣冠戲馬臺空古刁斗¶
三嗅馨香感慨中細看茱萸酩酊後應制賦詩人孰在¶
坐湖聨句今還有明朝見花心已别此日登高意宜厚¶
日月並應節物嘉獨恨今年無閏九¶
　　過盤山宿旅邸¶
一嶺迢迢十里賖行人半日踏煙霞青山遮莫盤千匝¶
歸夢何曽不到家¶
　　宿浮橋¶
<pb:KR4h0067_WYG_162-7a>¶
落日丹丘下西江十里西浮橋通古道逆旅傍清溪夜¶
靜水聲細曉陰山色迷吾鄉在何處天逺白雲低¶
　　西征¶
紹興建元二十二良月壬午時丁未王家辭弟游帝都¶
出門滿眼思親淚鶺鴒送我過原隰朋友攜尊宿蕭寺¶
朝離黄塘惜分别莫宿青山嗟獨自初心滿擬游鴈山¶
行止非人輒乖異黄巖留連越三宿故舊過從日沈醉¶
鄭生伴我千里行近世人無此風義皇華亭上一回首¶
<pb:KR4h0067_WYG_162-7b>¶
陡覺眉頭起鄉思西江十里浮橋邊把酒登樓吟擁鼻¶
山行初逢建子月入眼梅花已春意前觀三渡覺非舊¶
下視兩灘真可畏渡頭仙人還笑我髭鬚如棘猶名利¶
欲入天台觀石橋行來匆匆未能遂途中邂逅張老丞¶
(廷玉/)十五年前樂清尉自嗟吾非沈謝輩面目從來苦難¶
記飛泉枕上夢成魔達旦思家何曽睡細雨濛濛入關¶
嶺旅邸重尋舊題字雨脚微收過天姥洗出峯巒疊蒼¶
翠劉阮祠荒土猶赤溪山真是神仙地道傍石現小金¶
<pb:KR4h0067_WYG_162-8a>¶
仙傳舍荒涼誰廢置柘溪竹染兒女痕石嶺松含棟梁¶
器路入南明觀石佛樓閣岧嶤更深邃八年行役兩來¶
游岩上題詩記前事乘興剡溪尋故人久别相逢雜悲¶
喜義風吹水送行舟越國江山滿瞻視十四嵗娥孝且¶
烈三百里湖明更媚千巖競秀壑爭流終日貪看趣遙¶
寄西興渡口聲如雷銀浪崔嵬魄驚悸江神為我風色¶
平天闕煌煌瞻象魏賢關訪舊話酸辛更食&KR1085;鹽舊滋¶
味學官欲以職事留自媿非才力辭避觀臺雲物端可¶
<pb:KR4h0067_WYG_162-8b>¶
書宫線初長日南至龍山僦舍觀大禮儀㐲森然典文¶
備人臣貴盛古今無秦公父子俱為使景靈告謝樂聲¶
回鵷鷺花枝侈君賜西游連日覩天顔和氣氤氲散憔¶
悴嵗云莫矣却歸來捉筆書為于役志¶
　　周徳逺植瑞香於窗前戲成一絶¶
主人貪睡為貪香花植窻前意味長見説有時魂夢裏¶
化為蝴蝶遶花旁¶
　　海棠¶
<pb:KR4h0067_WYG_162-9a>¶
欲與春爭媚嫣然一笑芳雨中如有恨疑是為無香¶
　　白若遇水以小舟從石門渡勢危甚因書數語示¶
　　圖南文卿時八月二日也¶
歸途阻秋潦溪漲不可涉迂從石門渡未見心已怯壯¶
哉龍伯宫幽據鴈山脇巖如峙城壁南北本相接衆流¶
欲朝宗天為開岌嶪泓澄潭百尺臲卼舟一葉吾生何¶
自輕内顧無可挾所賴二友生千里同負笈忠信儻可¶
仗免作飛鳥帖來歸從剡溪山水頗涉獵石齧天台舟¶
<pb:KR4h0067_WYG_162-9b>¶
浪拍臨海楫可曽如此境令我魂震懾連年作行客川¶
塗但取捷不因風雨暴誰瞰逺步屧兹渡雖云惡觀覽¶
意亦愜漫賦石門篇添入剡游篋¶
　　孟甲孟乙好蓄古錢因示以詩¶
世人多好錢今汝獨好古書中閲平凖壁上按圖譜廣¶
拾漢五銖逺及周九府惜哉生我家此物罕曽覩百中¶
時得一喜笑見眉宇所蓄雖不多其志頗可取閭閻富¶
家子繞牀堆阿堵一字不識丁碌碌何足數更宜移此¶
<pb:KR4h0067_WYG_162-10a>¶
力典墳讀三五縱未到聖賢定可過乃父¶
　　東園小閣丹粉一新昌齡有詩次韻¶
小園小閣無奇新但喜有酒堪娯賔西疇種秫可自釀¶
不用勤買抛青春月明星稀烏擇木吾愛吾廬堪寓目¶
須知主父五鼎珍不似王猷數竿竹丈夫未遇當安貧¶
帶經且作鋤園人詩酒過從老兄弟一笑可破雙眉顰¶
見説西園相繼闢好將因果同栽植子孫清白世相傳¶
莫同阮氏分南北¶
<pb:KR4h0067_WYG_162-10b>¶
　　夢齡得男老者喜甚湯餅㑹中出詩以賀¶
梅溪佳氣夜葱葱果得奇兒應夢熊湯餅笑歡良不淺¶
桑弧時節稍相同(予以十月二十八日生/猶子以二十九日生)喜將老眼看¶
猶子首出新詩賀乃翁從此吾門如謝傳芝蘭玉樹滿¶
庭中¶
　　次濟上人韻¶
老來未厭短檠光又集青衿就故鄉却荷道人能具眼¶
不同時輩有他腸心傳潛澗源流别首出新詩意味長¶
<pb:KR4h0067_WYG_162-11a>¶
我亦筆頭為佛事未應中國異西方¶
　　浴佛無雨¶
俗言浴佛天必雨今年浴佛天愈晴招提鐘磬集梵侣¶
世尊塵埃思一清紛然膜拜口誦偈舉頭看天紅日明¶
或云天意與佛抝(老行者云天/與佛打抝)不放雨師龍伯行天雖¶
不雨佛亦浴誤此億萬蒼生情廟堂何人職調燮勸天¶
與佛無使爭沛然一雨四方足億萬蒼生俱沐浴¶
　　題郭莊路¶
<pb:KR4h0067_WYG_162-11b>¶
南山有井名黄花我卜别業臨其涯酌泉漱石思往事¶
天遺景與名俱嘉東籬種菊隠君子悠然凝望南山賖¶
兹人高躅已千古三徑蕪沒堪咨嗟我生本抱丘壑尚¶
誤涉塵世爭浮蝸十年太學志未遂歸來隴畆躬桑麻¶
草莊新築亦不惡青山逺近光交加㑹須移住效杜老¶
終賦歸去師陶家新涼入郊九日近西風漸欲吹烏紗¶
龍山風俗有故事撩我清興凌煙霞¶
　　度鴈山¶
<pb:KR4h0067_WYG_162-12a>¶
鴈山五經眼兹行尤可觀初冬天氣佳鴈歸山未寒有¶
日照幽谷無雲翳層巒入境見祥雲(祥雲/峯)振衣登馬鞍¶
(馬鞍/嶺)瀑水飛玉龍(兩龍/湫)羽旗導翔鸞(展旗峯/翔鸞峯)石柱屹天¶
外(天柱/峯)卓筆書雲端(卓筆/峯)靈峯觀石室杖履穿㠝岏山¶
禽知我來好音若相歡(登羅漢洞有鳥鳴/絶頂聲極可愛)羣峯列春笋¶
丹青狀尤難(靈峯新創/丹青閣)行色媿匆匆更約他時看¶
　　臘日與守約同舍賞梅西湖¶
西湖處士安在哉湖山如舊梅花開見花如見處士面¶
<pb:KR4h0067_WYG_162-12b>¶
神清骨冷無纎埃不將時節較早晚風味自是花中魁¶
暗香和月入佳句壓盡今古無詩才武林深處景益勝¶
十里眼界多瓊瑰北枝貪睡南枝醒杖履得得纔出來¶
旅中兹游殊不惡況有佳友銜清杯手折林間一枝雪¶
頭上帶得新春囘¶
　　同舍再約賞梅用前韻¶
梅溪野人真野哉老眼長為寒梅開朅來西湖探春色¶
濡毫一洗胸襟埃却將梅花比和靖花與人物俱奇魁¶
<pb:KR4h0067_WYG_162-13a>¶
同行二十五佳客一一盡是離騷才新詩一出花價長¶
糠粃桃李奴玫瑰湖山已槁處士骨風月未厭吾儕來¶
欣聞好事約重賞凖擬餐玉嘗春杯預辦長牋收白雪¶
載取十里清香囘¶
　　興化簿葉思文吾鄉老先生也比㳂檄見訪既别¶
　　寄詩二十八韻次韻以酬¶
莫年初仕塗暇日但書䇿儒生餘氣習筆端事揮斥政¶
學兩疎謬篇章稍沈溺楚東㑹詩豪酬唱奏金石逢場¶
<pb:KR4h0067_WYG_162-13b>¶
爭出奇遇險或遭厄忽泝三峽流遙經數州驛廬山看¶
未足巫峯過尤惜西郊祠卧龍東屯弔詩伯飛飛猶倦¶
鳥秋風送歸翮同行得嘉友鏖戰交鋒鏑弛擔白蘋洲¶
天日去咫尺忠誼懐魯公霸業悲項籍(湖州設㕔/舊祠項籍)奉詔¶
還故鄉齒落肌瘦瘠涕泗拜松楸荒蕪翦荆棘心期樂¶
田里誓不綰銅墨槖雖無陸金歸幸全趙璧陛下忽誤¶
恩泉南又分職入閩如入蜀枯腸復㝠索腰縁病減圍¶
髪為悲添白風仰秦君高節慕姜相直惡語誰流傳同¶
<pb:KR4h0067_WYG_162-14a>¶
僚誤刋刻吾鄉老先生吏事以儒飾新篇似庭燎逺寄¶
箴我癖把酒欲細論何時再㳂檄陽春七十首光豔萬¶
丈射招邀屈原魂收召子厚魄驚開老病眼喜見墨妙¶
蹟願公倡斯文用夏變蠻貊(近世作詩文者多溺於異/端之學正顔郎先生痛革)¶
(其/弊)¶
　¶
　¶
　¶
<pb:KR4h0067_WYG_162-14b>¶
　¶
　¶
　¶
　¶
　¶
　¶
　¶
　兩宋名賢小集巻一百六十二¶
