# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:45.860073
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百三十一
<pb:KR4h0067_WYG_331-1a>¶
欽定四庫全書¶
　兩宋名賢小集巻三百三十一¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　東齋小集¶
　陳鑒之字剛父初名璟三山人嘉定時游京師與倪¶
　守齋善守齋官新安鑒之偕焉集中喜雨歌玉湖書¶
　院諸詩俱為守齋而作也有東齋小集一巻¶
<pb:KR4h0067_WYG_331-1b>¶
　　送鄭嚴州四首(之悌/)¶
諸賢適江海梧竹孤鳳唫願言正王度祈招嗣清音亦¶
為膠西董反慰及物心未可賦柏舟天眷宗社深¶
父老迎使君舟楫桐江波那知使君心一片煙雨蓑杖¶
藜對客星清風雙嵯峨沙鷗公故人應為小婆娑¶
嚴山少平田嚴俗稀惰民書生坐黄堂肯詫硎刃新定¶
以清淨化坐嘯物自春緑野人荷鉏使君聊岸中¶
善端誰獨無所化有蘭鮑時客拜牀下孺子似可教山¶
<pb:KR4h0067_WYG_331-2a>¶
川頓脩阻心折東去棹徘徊隄柳春帆腹風欲飽¶
　　遣興¶
踏遍苕谿石梅花又滿林山川春入望宇宙月知心一¶
紀别鄉井八年無雁音危巢老松頂日暮有歸禽¶
　　會稽秋日觀山¶
荒塍間流水蠧葉風颼颼前山與幽人亭亭共清秋逺¶
近日明晦隠見雲去留木末一叟歸犬鳴茅舍幽憶昔¶
典午東劍佩森名流勝地慰逺懐兹焉久綢繆漁磯與¶
<pb:KR4h0067_WYG_331-2b>¶
樵徑今有斯人不池石老苔髪空餘蠃蚌游世有古今¶
異郢歌聊自酬醉眼時摩挲此山即前脩¶
　　過吳江¶
垂虹四年别淼淼來夢境今晨整芒屨栁風吹鬢影春¶
光徹重淵蛟困渌波靜逺帆有無處小立為徐領浩歌¶
翁自得白髪亂垂頸一室世誰如三萬六千頃平生卜¶
隣意此際味差永翁肯平分與吾其辦漁艇¶
　　暮登蓬萊閣¶
<pb:KR4h0067_WYG_331-3a>¶
危䦨散湮鬱已暮亦登臨鼓角孤城月山川萬古心鸛¶
栖松霧重鷗卧渚煙深客子終何托婆娑且醉吟¶
　　秋晚¶
痩盡芙蓉菊又殘客游懐抱更登山秋光老矣歸何處¶
只在愁人雙鬢間¶
　　晚登京口倅㕔富覽二首¶
窮途逢偉觀小閣江萬里薄暮岸幅巾寒煙四山起天¶
河注平淮斗柄卧蘆葦欲返還少留燈青客船尾¶
<pb:KR4h0067_WYG_331-3b>¶
孫劉昔虎視鐵騎如風雷白水列蒼嶂今馬侑予杯功¶
名詫一時空雲暫崔嵬衲子真英雄一龕老巖隈¶
　　古詩四首奉寄陳宗之兼簡敖臞翁¶
雌雄烏一色烈焰玉石分子桑十日雨英概君摩雲塵¶
尾失羇思襟裾蘭茝芬是豈如蟨驉書圃同鉏雲¶
君隠萬人海嘯咏足勝流我墮寂寞濵嵌巖一笻秋蟠¶
鬱向誰吐天圍蘆荻洲劈箭客帆去何日回我舟¶
甘㫖娛母顔雍雍春滿室咿啞索梨棗諸兒事遶膝波¶
<pb:KR4h0067_WYG_331-4a>¶
明再茁桐露滌清吟筆人生如此足富貴刀頭蜜¶
亭亭㑹山閣四面秋澄鮮盤礴一代英披衣俯飛鳶邇¶
來幾星聚清尊壓雲煙九轉得青訣分惠母獨仙¶
　　西湖晚望¶
過雨長隄葱翠濕小橋人靜支笻立一縷竿頭顫霜鯽¶
風動青蒲見蓑笠¶
　　京口江閣和友人韻¶
良辰仍我輩斗酒大江邊小閣納萬里一帆來九天世¶
<pb:KR4h0067_WYG_331-4b>¶
塵黄鵠外詩興白鷗前地勝吾衰矣長懐李謫仙¶
　　題鄭承事所作蕙蘭三首¶
蘭如君子蕙如士此評我得之涪翁有餘不足姑勿論¶
畢竟清幽氣類同¶
托迹不辭嚴谷深異于蕭艾亦何心清風披拂自多事¶
斜日澹雲香滿林¶
鄭君欲與蘭寫真心神暗與蘭俱春詩家三昧正如此¶
境融意㑹今何人¶
<pb:KR4h0067_WYG_331-5a>¶
　　晚凉湖邊放步¶
暑氣湖山薄晚風巾袂凉蟬鳴便栁䕃鷺立領荷香大¶
舸鼓聲逺小軒茶味長獨游元更好細細踏斜陽¶
　　有感¶
淋雨何人記採桑朱門車馬漲塵黄百年友誼須英概¶
晝虎何妨效季良¶
　　月下見桂花欣然㑹心賦二十八字¶
萬卉千葩春事足一巖桂自壯秋光清泠風露月侵午¶
<pb:KR4h0067_WYG_331-5b>¶
天上人間相對香¶
　　同劉叔泰放步湖邊入靈芝寺坐依光良久叔春¶
　　誦坡仙好把西湖比西子之句予因賦古風一首¶
劉郎喚我出勝處意所便輕寒栁桃風濃澹杉檜煙僧¶
廬自生香步遶古佛前依光偶不扃坐數禽聮翩平林¶
度清磬遥隄簇歸船湖山露真態鷗㸃溶溶天形容幾¶
吟筆剛道妝抺妍莫作西子者正如姑射仙相知喜值¶
予微笑生清漣¶
<pb:KR4h0067_WYG_331-6a>¶
　　探梅¶
驢蹇飇寒獵帽羣吟肩山聳酒微醺彎彎竹徑霏霏雪¶
小小溪橋澹澹雲忽邂逅時真得侣向空濛處細飄芬¶
回天力量知誰似笑挽春來首策勲¶
　　再到京口¶
問訊金焦亡恙否雙鼇依舊據寒流墖邊浪戰嵌巖石¶
木末雲扶縹緲樓楓葉蓼花新醉雨山容容鬢兩添秋¶
海天一鏡舟如豆忘却塵緇季子裘¶
<pb:KR4h0067_WYG_331-6b>¶
　　與客夜飲蠟燭有花客請賦之¶
圓蒲促坐話情真蠟炬能花似有神畢竟蜂鬚膏馥在¶
酒邊依舊十分春¶
　　蔣實齋出示孟浩然畫像因賦二絶¶
吟鞭遥指鹿門歸水色山光件件詩縮項鯿魚元自好¶
當年應悔識王維¶
誦詩縱不忤龍顔榮貴無過是好官未必一僮隨痩馬¶
千年傳得畫圖看¶
<pb:KR4h0067_WYG_331-7a>¶
　　送方粹仲適㑹稽¶
正好鑪亭語夜分朔風征帽浙江濆天低雁帶參差樹¶
山逺舟横黯澹雲龜解不妨時換酒鯨呿元自妙為文¶
千巖萬壑心如水二尺檠邊剰著勲¶
　　到三聖廟坐池亭久之記以四十字¶
倦踏軟塵陌琳宫取次行紅桃窺瀲灎翠栁立虚明眼¶
底得詩料耳根猶市聲黄冠邀啜茗猶有舊交情¶
　　同潘孔時飲惣宜園孔時出寳晉數帖呼道人吹¶
<pb:KR4h0067_WYG_331-7b>¶
　　簫次日有詩予用韻荅之¶
六橋秋新宜醉吟舉杯共聽巖鶴音危亭三面立老竹¶
寳晉數帖清人心凉蟬不敢喧夕曛洞簫聲繞山腰雲¶
揺揺歸艇水紋裂山紫天青河漢白想君獨立對空濶¶
一鷺毛寒藕花月¶
　　包家山和潘孔時¶
危䦨納納萬里天此景不作西子妍荒蹊斗折喬木末¶
小亭棊布層崖巔陽侯作意娛我醉潮頭百尺來樽前¶
<pb:KR4h0067_WYG_331-8a>¶
游蜂低迴殢花露一鳥急去拖林煙年來祇可作橘隠¶
四人聊學商山仙¶
　　送陳仁叔之越¶
生世可無友吾友得仁叔行已嚴尺度色夷氣清穆蠅¶
頭觀世態塵尾露心曲大江渺愁人風欲飽帆腹重陽¶
兩日是不共一杯菊吾儕跡浮萍同是客京轂作計俱¶
出此正爾未免俗倘有廩可指一笑如魯肅寒窓共短¶
檠何用戒征軸所以窮杜陵恨欠突兀屋波寒淨沙石¶
<pb:KR4h0067_WYG_331-8b>¶
露重老林木莫言衣帶水後㑹殊未卜越山君舊游我¶
亦曽寄目邇來平安否細與問脩竹¶
　　寄題長溪楊恥齋梅樓樓乃其先世讀書之所¶
乃翁愛書書滿樓萬軸插架堪汗牛乃翁愛梅梅遶樓¶
千年老幹如蒼虯梅䕶羣書俗塵絶書對梅梢滋味¶
别有時掩巻靜倚䦨簷角一枝擎澹月雁行編簡相從久¶
筆硯收功竟無負(後登進士/第右科)兒孫登樓凜生敬謂此梅¶
花乃先友一新丹艧煥枅栱黄巻依然對姬孔汲泉不¶
<pb:KR4h0067_WYG_331-9a>¶
是灌梅花培養君家讀書種袍香青紫雲路同盛事¶
何翅繼乃翁後來應有跨竈者百花頭上文正公吾知¶
乃翁好梅意不獨區區為名第霜飇天地慘無色誰得¶
東皇第一義惟梅氣稟獨超卓首送春風入書幄對之¶
心地悟理學此是天民尹先覺¶
　　春晚野步¶
容易老春工扶藜趂好風蛙跳蒲細細燕没絮濛濛沽酒¶
爾可醉有懐誰與同長松古鬚鬛無語對繁紅¶
<pb:KR4h0067_WYG_331-9b>¶
　　客新安賦喜雨歌呈守齋倪使君¶
艮田正要雨肥緑火傘張空驅日轂枝頭忽作少女風¶
轉眼排檐萬銀竹為新安民殊可憐挿空亂巘無多田¶
雨纔終日水半壁方晴又望霓横天是邦若要宜稼穡¶
好似嬰兒調乳食祗今田甫渴甘澍賢侯憂民見顔色¶
鼓聲坎坎神來臨不歆牲酒歆侯心(土神汪王甚靈/使君禱之即雨)睡¶
龍蘇醒聽約束挐攫雲霧層厓隂澗泉將涸兮亂流嘉¶
頴欲槁兮光浮田翁戴笠兒跨牛欣欣相對歌賢侯爭¶
<pb:KR4h0067_WYG_331-10a>¶
言一雨神所賜非侯何以䝉神休天惠賢侯福吾土長¶
是五日一風兮十日一雨¶
　　守齋和張倅古巖詩予用韻賦三絶呈守齋¶
天然石屋兩三僧趺坐寒雲几上生想見瓦鑪煙斷處¶
一函經對萬松清¶
貳車林下喜逢僧眼底千峯逸興生五馬未游心已到¶
吟牋零亂岫雲清¶
澹泊賢侯似衲僧功深心地棗梨生畫堂歌舞聊娛客¶
<pb:KR4h0067_WYG_331-10b>¶
客退依然禪榻清¶
　　題問政山¶
　予方外兄德誨為新安太守于郡之東山築屋以居¶
　方外號為問政山房¶
憑軾邦君侈盡熊却來問政翠厓翁祇應兄念真元子¶
不是堂無齊葢公千載棣華垂盛事兩叢慈竹亦清風¶
跨鸞時過宣平老明月簫聲在半空¶
　　守齋示予游問政山和陳廣文詩予用韻呈守齋¶
<pb:KR4h0067_WYG_331-11a>¶
小隊名山訪古歸雪雲石解聽招麾瓊瑶千嶂插空濶¶
珠璧一詩爭崛竒興逸聊兹游赤石民安何待化潢池¶
妓圍如畫心如水鬒髪從渠映玉碑¶
　　夏夜¶
鵲影翻髙樹螢光出淺莎牆低天宇濶樓小月明多清¶
吹徐徐至微雲緩緩過欲談無與共黙坐養天和¶
　　題陳景説詩藳後¶
今人宗晚唐琢句亦清好碧海掣長鯨君慕杜陵老¶
<pb:KR4h0067_WYG_331-11b>¶
月明孤嶼雲一鶴唳清夜和之以君詩竹牖寒燈下¶
倚馬揮萬言跨驢哦一字遲速不須論紉雲看竒思¶
　　和守齋户部家居書懐¶
抽身龍尾外一壑本來心書巻竹隂潤筆牀花氣侵耿¶
光増魏笏雅趣寓陶琴隠几時捜句忘言兀似瘖¶
　　同倪元公善之納凉壽芳¶
沿堦草軟翠流長境靜蒲荷覺更香清坐小亭叢竹近¶
暫停團扇受風凉¶
<pb:KR4h0067_WYG_331-12a>¶
　　和友人題唐明皇楊太真對奕圖¶
風流陣退却圍棊心醉妖妍落子遲還記行兵南詔否¶
輸贏應不到雙眉¶
　　京口甘露寺登眺¶
吹帽海風鴉背起馮夷知我酒微醺樓臺氣壓金焦浪¶
鐘鼓聲飛淮浙雲戈甲虎爭餘塊石榛蕪鼪嘯幾斜曛¶
山僧不管興亡事清坐閒披貝葉文¶
　　陪守齋至玉湖書院作¶
<pb:KR4h0067_WYG_331-12b>¶
天垂大溪碧近樹齊逺山水氣涵野色縹緲亭數間維¶
昔文節公孤標凜羣姦飄然兩屐齒雲岩遍躋攀此地¶
足佳致差不逺市闤壽峯(文節/次子)顧而喜築屋娛親顔吳¶
興富臺樹往往攜歌鬟公獨抱書來小舟破潺湲花澹¶
水紋麗烏啼人意閒讀易發妙藴不惟評馬班(公有易/訓馬班)¶
(異/辭)著述五百巻星芒照人寰天街幾繡鞍蹀躞趨豹闗¶
河來砥柱立一老菰蒲灣守齋(文節第四子/今右曹郎中)領客游秋¶
風韻枯菅我誦壁間文徙倚蘚石斑德人不可見月白¶
<pb:KR4h0067_WYG_331-13a>¶
漁舟還¶
　　題嚴子陵釣臺¶
渭濵一叟髪垂素西伯與之無雅故幡然為捨釣魚竿¶
八極風雲生指顧先生少與文叔游眼看日角與炎劉¶
胡為掉頭不肯住垂綸依舊披羊裘周文虚已師賢哲¶
光武規模欠宏濶三公清坐臺閣尊先生回首桐江月¶
桐江月色無古今白波蒼嶂幽人心¶
　　題村學圖¶
<pb:KR4h0067_WYG_331-13b>¶
田父龍鍾雪色髯送兒來學尚腰鎌先生莫厭村醪薄¶
醴酒雖醲有楚鉗¶
　　畢履和惠端硯余以大歙硯報之佐以一詩¶
履和惠端硯玉質馬肝色我有大硯卧蠶紋元是新安¶
龍尾石持以答佳貺聊爾見此心極知不是雙南金未¶
足報君緑綺琴我得履和硯清潤如履和天然粹德非¶
琢磨秋江印月平不波(匣上有秋月/澄輝四字)君得剛甫硯朴鈍¶
若剛甫不能輕捷隨人後黙黙寒窓守愚魯端硯入手¶
<pb:KR4h0067_WYG_331-14a>¶
喜有餘展開古帖聊學書大硯知君不負渠墨池飛出¶
北溟魚(畢善作/大字)¶
　¶
　¶
　¶
　¶
　¶
　¶
<pb:KR4h0067_WYG_331-14b>¶
　¶
　¶
　¶
　¶
　¶
　¶
　¶
　兩宋名賢小集巻三百三十一¶
