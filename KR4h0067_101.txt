# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.295716
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百一
<pb:KR4h0067_WYG_101-1a>¶
欽定四庫全書¶
　兩宋名賢小集巻一百一¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　初寮小集¶
　王安中字履道陽曲人第進士政和中自大名主簿¶
　累擢中書舍人翰林學士承㫖出鎮燕山府召除檢¶
　校太保大名府尹兼北京留守司公事靖康初貶象¶
<pb:KR4h0067_WYG_101-1b>¶
　州有初寮集¶
　　許道寧松¶
玉骨巑岏雪作頂清溪下舞蛟龍影忽驚發地扶屋極¶
誰向天公乞刀尺道人逸氣天雲高韋偃畢宏皆坐超¶
奔崕斷壑皆睥睨悲風激激星勞勞胡為乎挂卿髙堂¶
之素壁許侯筆興萬牛敵坐來一氣回霜秋四顧滿堂¶
皆古色老夫卜築寄雲松屢揖伯鸞攜敬通忽見婆娑¶
眼中物使我嚼句生天風千章竒材卧澗底公獨區區¶
<pb:KR4h0067_WYG_101-2a>¶
悦其偽我知金石貫氷霜便與髯卿同一味君不見耳¶
霞大士燒木佛此老胸中果何物¶
　　戒壇院東坡枯木張嘉夫妙墨童子告以僧不在¶
　　不可見作此示¶
雪裏壁間枯木枝東坡戲作無聲詩霅川謫仙亦豪放¶
酒闌為吐雲烟詞相傳秀色絶今古正如四月出盆絲¶
老僧遮護不許見㪣門游客遭慢欺我來擬看亦乘興¶
興盡却還君不&KR0339;¶
<pb:KR4h0067_WYG_101-2b>¶
　　王摩詰釣魚圖¶
我本江湖人市朝豈無心偶然墮世網如鳥思長林交¶
視豈不多之子徳我深賜沐有餘閒一馬時相尋茒亭¶
容膝耳九衢可窺臨挂壁出古圖驚笑靡自任筆墨粗¶
可識佳處疑非今佳哉王摩詰風味我所欽自狀釣車¶
圖葦間相拏音有如漾波游一杜挾兩岑坐令黄塵中¶
思落清江潯秦子詩思古清新間雄沈示我五字句月¶
杵鳴秋砧回盃勸摩詰對&KR0030;手自斟我子髙趣子聆我¶
<pb:KR4h0067_WYG_101-3a>¶
㣲譬如影與形妙在同一隂我時坐其旁清風溢幽襟¶
歸來步長廊缺月户半侵丹青已過鳥齒頰猶哦吟頻¶
公有聲畫相我無絃琴¶
　　次秦夷行觀老杜畫像韻¶
寒折天吳圖饑糴太官栗拾遺官在朝何異老林麓英¶
風想㢘藺妙手傳顧陸䝉茸頭傾冠駊騀鐙脱作熊兒¶
與阿叚左右相扶逐生平經綸具悵望青蒲伏窮途付¶
麴蘖放意謝羈束草堂幸無事君騎時見辱清吟動霄¶
<pb:KR4h0067_WYG_101-3b>¶
鶚逸艷驚魚目顧兹神眀意豈易丹青卜當時腰長鑱¶
憔悴十指秃聲明乾坤破生事嵗月促但聞列仙癯豈¶
見肉食墨企予攀逸駕短步羞匍匐不能師廣袖乃爾¶
好竒服嗜詩得雋永徐味自當肉不知褒公貴顧謂何¶
郎俗窮通等夢幻思慮自棖觸苦吟只效尤呼琖進蟻¶
綠¶
　　題席大光所藏謝安石真¶
小兒破賊書能置此貎恐非山澤癯東土登臨猶可狀¶
<pb:KR4h0067_WYG_101-4a>¶
新亭談笑若為摹雖疑太傅平生在不比司空少恨無¶
只冩君真便相似向來曽見管夷吾¶
　　新&KR0030;八賢閣像¶
此地何從列姓名半因新國用輕刑江湖萬里知聞斷¶
圖畫相看眼自青¶
　　顔特約為范師厚作孔明坐嘯圖十大比丘像顔¶
　　者以為聲訛不可不下一句¶
窮顔妙畫今虎頭忽以武侯為范侯他日却冩十比丘¶
<pb:KR4h0067_WYG_101-4b>¶
下筆不數僧貫休作佛作相三昧遊在江在海兩浮漚¶
丈夫心機入法流到處還渠第一籌¶
　　題李伯時畫船子和尚¶
等個魚兒久未逢滿船眀月一絲風離鈎三寸誰開口¶
打落掀天白浪中¶
一橈打省猶回首露布須收人與船不著釣絲牽老㑹¶
却留戽斗付龍眠¶
　　題顔持約畫四小景¶
<pb:KR4h0067_WYG_101-5a>¶
　　　梧山暮雪¶
一白空迷浩淼萬巻却立孱顔北渚曽遊帝子南廵更¶
憶虞鰥¶
　　　荔浦久隂¶
曽向荔支浦宿林紅間碧猶疑老矣少文欲卧咄哉王¶
賛何如¶
　　　桂嶺秋晴¶
海市當寒可出嶽雲正雨猶開故捲黄茅障盡為飛碧¶
<pb:KR4h0067_WYG_101-5b>¶
玉簪來¶
　　　梅村欲曉¶
暗射霏霏逆鼻荒雞喔喔號村萬里客行憀慄玉顔破¶
霧相温¶
　　題陽華岩圖¶
元子説陽華巉岩不可家此招吾已諾不恨客天涯¶
　　題陳去非王摩詰嘉陵圖¶
江山已暗大同殿絃管猶喧凝碧池别冩嘉陵三百里¶
<pb:KR4h0067_WYG_101-6a>¶
右丞心事欲誰知¶
　　祁陽成逸&KR0030;浯溪圖相示為作長句¶
少文閱世老不出自畫雲山滿墻壁澄懐觀道追所厯¶
坐覺琴聲隠金石我亦七年湖外客夢中猶泛湘江碧¶
浯溪之圖喜新得身卧嶺南心嶺北憶嘗留語溪邊僧¶
異時人讀唐中興説與此乃秦典刑三句入韻之罘銘¶
今欲復作誰可令似有元結無真卿風烟慘淡萬古情¶
不如且尋畫隠成¶
<pb:KR4h0067_WYG_101-6b>¶
　　李成山水¶
五日十日一水石此言雖工蓋其跡請看天地開闢初¶
豈鑄日魂鎔月魄忽然而成隨所寓衲䕶風雲元滿肚¶
吐為千偈口瀾翻游戲法中同一趣李侯落筆風烟起¶
妙處欲回真宰意扁舟不動水粘天落日孤明山若椅¶
斷猿吟挂青楓林澗松倒卧長十尋白鷗似作終老計¶
浮雲知自何年隂由來神器完天力一抺江流吞萬磧¶
寸量尺度但形摹畫史如山爾何得貴人費盡千黄金¶
<pb:KR4h0067_WYG_101-7a>¶
寳奩玉軸誰敢争一聲常賣落公手世間得䘮誰虧盈¶
我生懶率便疎放只有㓜輿岩石相他時真作畫中人¶
倘辱書來問無恙¶
　　題趙大年金碧山水圖¶
王孫胸中楚七澤不學庸史誇水墨試開緹襲拂蛛絲¶
半幅鵞溪射金碧余聞女媧煉石補天缺石破壓天天¶
柱折五色墮地金嵯峨六鰲跨海吹銀波扶桑玉紅下¶
天半貝闕珠宫紫雲滿桃花笑作十洲春劉郎此地聞¶
<pb:KR4h0067_WYG_101-7b>¶
雞犬繫我不從天津槎自閱妙&KR0030;徒驚嗟迷魂一夜飛¶
蝴蜨覺來半破篷窓月¶
　　觀僧舍山茶¶
山僧手種兩山茶看到婆娑鬢已華應為客懐驚嵗抄¶
先將春色照天涯綠裁犀甲層層葉紅染猩唇艷艷花¶
凍頰如丹相映渥不辭衝雨踏泥沙¶
　¶
　兩宋名賢小集巻一百一¶
