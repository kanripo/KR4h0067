# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:38.659849
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷七
<pb:KR4h0067_WYG_007-1a>¶
欽定四庫全書¶
　兩宋名賢小集巻七¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　文潞公集¶
　文彦博字寛夫介休人少從潁昌史炤學炤母異之¶
　曰貴人也仁宗時及進士第知翼城縣判絳州除監¶
　察御史進龍圖閣直學士封潞國公以太師致仕元¶
<pb:KR4h0067_WYG_007-1b>¶
　祐初司馬光薦復命平章軍國重事六日一朝一月¶
　兩赴經筵五年又致仕居洛陽東田年九十二卒彦¶
　博逮事四朝任將相五十年名震六服居洛時與司¶
　馬光為耆英㑹在㑹者十三人又與程煦軰作同甲¶
　㑹彦博詩云四人三百十二嵗况是同生丙午年一¶
　時傳誦崇寜中入元祐黨籍後特命出籍追復太師¶
　諡曰忠烈其少子維申蒐輯詩文遺藁成三十巻¶
　　留守相公寵示東田讌集詩依韵和呈¶
<pb:KR4h0067_WYG_007-2a>¶
嘗同徐勉構東田花竹成隂雨後天為愛憲臺寛白簡¶
得隨相府賞紅蓮清樽屢釂吟情逸紅袖頻翻舞態妍¶
歸興直須三鼓盡月華應是十分圓¶
　　留守相公寵賜雅章召赴東樓真宰之㑹次韵和¶
　　呈¶
朱樓華閣府園東蝸陋仍依美庇中儉幕深嚴依緑水¶
楚臺髙迥快雄風四絃清切呈新曲雙袖翩躚試小童¶
况是元規興不淺歸軒争敢便匆匆¶
<pb:KR4h0067_WYG_007-2b>¶
　　次韵留守相公逰龍門¶
鑿開青嶂啟天門直㵼伊流淺汝墳八莭驚濤鼉振鼓¶
千花寶塔雁翔雲岩隈雨過飛泉漲谷口風廻墮葉紛¶
龕穴隆穹三像列樓臺華煥兩崕分方陪茜斾來尋勝¶
不就蒲飱趂茹葷北里笙竽皆擁從東山羅綺半酣醺¶
升堂共覩皤仙貌策杖同尋古士墳喜脱貂冠親野老¶
幸隨熊軾附邦君林巒岑寂真堪賞市井諠譁漸厭聞¶
人度長川猶隠映香銷古殿尚氛氲周生歸後蘭重佩¶
<pb:KR4h0067_WYG_007-3a>¶
荀令行時蕙更薰曉露未晞珠滴淚秋花争發錦挑文¶
羣娃散步塵生襪小舫争登水濺裠釣叟旁觀皆嘆羡¶
禪師迎謁盡歡欣既無冗局羈間迹忍促回軒背夕曛¶
得向石頭溪上飲從今遂不畏移文¶
　　知府學士堯夫逺寄雅章依韵和呈¶
幾年洛社盍朋簮照席瓊枝秀出林月夕同逰詩筆健¶
花時共賞酒杯深帝綸中出榮開府使莭西馳愴判襟¶
逺寄佳章念衰朽知君最有嵗寒心¶
<pb:KR4h0067_WYG_007-3b>¶
　　和致政張徽大夫見貽之什¶
自媿無才濟世難貂蟬挂了謝朝班襟衫散逸塵埃外¶
杖履逍遥水石間君亦早抛華省貴人皆仰羡白雲閒¶
湖溪聞與郊居近不用拈錢剩買山¶
　　送彌陀實師訪積慶西堂順老¶
好去三摩地相逢兩㑹家禪心究實際慧眼絶空花聞¶
在東林日嘗烹北苑茶願将甘露味餘洒濟河沙¶
　　感舊念逰作憶鱸詩¶
<pb:KR4h0067_WYG_007-4a>¶
西風一棹思鱸興抖擻塵纓歸舊廬最憶香山石樓下¶
清洢深處釣寒魚¶
追思洛社閒逰伴屈指于今大半亡若到龍門更聞笛¶
定知悲感似山陽¶
　　清明日玉津園賜宴即席¶
節應桐華始筵開禁苑新推恩縁舊物加惠及陳人衆¶
樂聞天奏同寅㑹柄臣蘭肴享豐潔桂醑酌芳醇覆育¶
需雲廣涵濡湛露均桑榆垂晚景何路報堯仁¶
<pb:KR4h0067_WYG_007-4b>¶
　　西歸日瓊林苑賜宴即席¶
竊禄叨榮四紀餘退思僥倖亦無如趨朝再覩新宫省¶
解紱還歸舊里廬報國丹心明皎皎戀軒疲足去徐徐¶
羣公盡出都門祖盛事光於漢二疏¶
　　伏䝉聖恩今月二日就瓊林苑特遣中使寵賜御¶
　　詩仰味聖言恭披宸翰曲推恩禮過奬愚臣感媿¶
　　之深負荷弗克輙課愚陋恭和聖製¶
老臣為感聖恩殊趣治輕裝覲帝居錫晏駢蕃親鳯扆¶
<pb:KR4h0067_WYG_007-5a>¶
賜章重叠捧龜書康時有志才終短報國無功術己疎¶
身在洛陽心魏闕願傾丹懇上公車¶
　　送圓明大師歸吳興¶
數曲清琴達舜聰瑶津仙苑助薰風朝端多士知音久¶
霅上故棲歸思濃命服鮮華新爛椹竹装輕簡舊焦桐¶
鄉人若問大檀越盡在名經千部中¶
　　華月¶
皎皎新秋月分明照洞房幾人千里别今夜九廻腸皓¶
<pb:KR4h0067_WYG_007-5b>¶
彩穿珠幌澄輝上壁璫畫樓兼繡户渾是可憐光¶
　　太原府統平殿朝拜¶
逆壘彌天甚君王駐翠鑾荆榛親剪伐家業信艱難一¶
劒山河定千年廟社安故城禾黍美無復驗泥丸¶
　　(某/)再獲&KR1180;事歸老洛帥留守相公玉汝寵惠台什¶
　　過形奬予謹達來貺¶
二聖恩深念老臣許從休退樂伊濵重觀景物皆塵迹¶
喜見居留是故人林下放懷無簡束尊前道舊長精神¶
<pb:KR4h0067_WYG_007-6a>¶
公雖久作東田伴却佇黄樞秉化鈞¶
　　野意山情頗以自適故作是詩¶
引得清伊一𣲖通三灣相接勢無窮便成𣺌渺江湖趣¶
更有蕭蕭蘆葦風西洛故年為勝地東田今日屬衰翁¶
藥園事迹分明在盡見雲卿舊記中¶
　　逰東田八韻¶
文物平津閣風流太傅山勝逰松島外故迹藥園間霜¶
蔀編為屋寒荆刈作闗忩櫺雲漠漠畦竇水潺潺蘆渚¶
<pb:KR4h0067_WYG_007-6b>¶
炊烟起萍漚釣艇還竹經朝雨翠荷借夕陽殷幽興能¶
招隠髙情自愛閒從來行樂處攜手一開顔¶
　　題郭熈畫樵夫渡水扇¶
淺水深山一逕通樵夫涉水出林中可憐畫筆多情思¶
冩在霜紈一扇風¶
　　次韵留守相公玉汝以某赴東莊特賜佳篇¶
東郊瘠土纔千畆繞舍圑椒僅百家地接玉泉多草木¶
路經緱嶺少風沙能留過客雖無餌時對清尊亦有花¶
<pb:KR4h0067_WYG_007-7a>¶
昔日相君曽降顧常憂蝸陋不容車¶
　　(某/)以端居多暇懷洛成詩䝉家運使兵部俯垂屬¶
　　和拙詩伸&KR1180;¶
倦翼念歸林幽懷動越吟更回谿叟信深契野雲心巴¶
里傳髙唱英韶繼善音便須傳洛社紙價重千金¶
　　偶書答岐守吳卿幾復北京作¶
君説歸期未有期西風又是鱠鱸時何當㑹集香山伴¶
同赴松忩燭下棋¶
<pb:KR4h0067_WYG_007-7b>¶
　　耆老㑹詩¶
九老唐賢形繪事元豐今勝㑹昌春垂肩素髪皆詩彦¶
揮麈清談盡席珍染翰不停詩思健飛觴無算酒行頻¶
蘭亭雅集誇修禊洛社英逰忝序賔自愧空疎陪几杖¶
更容欵密奉簮紳當筵尚齒尤多幸十二人中第二人¶
　　次韵秦帥經畧吕通議過洛少留¶
喜過西都暫解鞍樽前不惜醉酡顔推襟道舊從容久¶
落筆成詩頃刻間塞外定知威令肅幙中嘗得雅歌閒¶
<pb:KR4h0067_WYG_007-8a>¶
相門出相歸人望瑣闥難淹侍從班¶
　　近聞有真率㑹呈提舉端明司馬¶
近知雅㑹名真率率意從心各任真顔子簞瓢猶自樂¶
庾郎鮭韭不為貧加籩只恐勞煩主緝御徒能困倦賔¶
務簡去華方盡適古來彭澤是其人¶
　　提舉端明寵示三月三十日雨中書懷包含廣博¶
　　義味精深詞髙韵險宜其寡和輒次原韵¶
春光垂欲盡夏景漸増添鬱鬱松篁茂蕭蕭風雨兼花¶
<pb:KR4h0067_WYG_007-8b>¶
心隨絮落屐齒被苔粘巧囀鶯遷木驚飛燕入簾蝦鬚¶
穿曲沼虎爪度前簷坐久香銷炷吟多筆費尖雲容方¶
靄靄日色未炎炎舞鶴傾丹頂逰龜散緑髯命賔常務¶
率出令更須嚴詩詠當階藥書尋傍架籖蘭芬衣可襲¶
露潤草俱沾貴近辭金馬編修賜玉蟾髙懽佳自適獨¶
樂未甞厭赤白曽諮丙丹青毎誚閻冲和縁養浩寂寞¶
為安恬身處貧無媿心貪道不亷成文推大手濟用鄙¶
輕縑視履循清莭祈恩陋雜占聞韶欣鳯舞在藻愛魚¶
<pb:KR4h0067_WYG_007-9a>¶
潜鱸鱠思漁艇貂冠望酒帘聖時非吏隠賢業繫民瞻¶
撫事惟公論摛詞乃自謙保躬誠易退康世義難淹纇¶
句慙無取酬言幸不嫌¶
　　奉陪中散大夫程伯康朝議大夫司馬旦司封郎¶
　　中席汝言于所居小園作同甲㑹¶
四人三百十二嵗况是同生丙(一作/甲)午年招得梁園工¶
賦客合成商嶺採芝仙清談亹亹風盈席素髪彯彯雪¶
滿肩此㑹從來誠未有洛中應作畫圖傳¶
<pb:KR4h0067_WYG_007-9b>¶
　　留守相公和提舉端明作三夀公字韵詩輒繼前¶
　　韵¶
三川開盛府萬鑰主離宫雪苑延枚叟湖園奉晉公因¶
依念有素出處幸多同雅㑹歡言意今推前葷風¶
　　答龎相家園雖陋春物向榮日冀相車時枉逰覽¶
　　未䝉寵降承貺佳章謹次嚴韵¶
一㕓幽趣斗城西竹映軒窗栁拂堤園吏毎誇風物美¶
主人常歎簿書迷碧池荷動觀魚戲朱檻梧傾待鳯栖¶
<pb:KR4h0067_WYG_007-10a>¶
惟願毗耶長者至莫憂花裏有鸎啼¶
　　闗山月¶
客子久行役遼西戍未還佳人怨遥夜清淚裛朱顔蘚¶
晦蘭閨寂塵昬寶鑑閒相思不相見明月下闗山¶
　　長相思¶
逺别苦無悰離居常戚戚顧慕懷所歡徘徊彌自惜瓊¶
蕋不可采瑶華未堪摘惟憑尺錦書一寄長相憶¶
　　折楊栁¶
<pb:KR4h0067_WYG_007-10b>¶
長憶都門外低垂拂路塵更思南陌上攀折贈行人行¶
人經嵗别楊栁逐年新何當逢塞鴈重寄一枝春¶
　　夜夜曲¶
明月流清漢娟娟照洞房微風吹敗葉颯颯下銀牀塵¶
晦流黄素鑪銷辟惡香年年機杼妾獨怨夜何長¶
　　塞下曲¶
老上焚庭後昆邪右袵時休開小月陣罷禱拂雲祠徒¶
覺筋竿勁寜聞羽檄馳祁連皆積雪渠答夜應施¶
<pb:KR4h0067_WYG_007-11a>¶
朔漠凝寒久窮荒氣侯賒凍雲藏虎谷殘雪滿龍沙地¶
迥邊風急天髙漢月斜何人動鄉思隴上聽金笳¶
　　招劉伯夀秘監¶
君自山中來熟見山中事我亦山中人素懷歸山志切¶
望青牛車細問歸山計¶
　　過燕川渡¶
燕山東北孔山西借車直渡馬頭溪農樵引路津不迷¶
行行引上青雲梯回頭下視林木低谷風泠泠山鳥啼¶
<pb:KR4h0067_WYG_007-11b>¶
岩隈泉甘土仍肥昔人於斯卜幽栖春深芝术生新荑¶
采芝茹术希夷齊諸公共逰不知疲長吟吐氣如虹蜺¶
水濵石上寫此詩手拭蒼蘚脚踏泥冐寒履險不憚辭¶
勉欲繼踵前賢題¶
　　金宿樓望月呈仲通司封¶
滿滿十分酒髙髙百尺樓於兹賞圓月况乃值中秋天¶
宇浩無際露華光欲流西園清夜景公幹不同逰¶
　　送友人¶
<pb:KR4h0067_WYG_007-12a>¶
攜手北梁道送君南浦春夕陽沉璧彩流水濯纓塵郢¶
酒頻揚觶燕歌旋愴神瑶華如可折堪寄隴頭人¶
　　雪中樞密蔡諫議借示范寛雪景圖¶
梁園深雪裏更看范寛山迥出闗荆上如逰嵩少間雲¶
愁萬木老漁罷一蓑還此景堪延客擁爐傾小蠻(小蠻/酒榼)¶
(名/)¶
　　逰平泉作¶
一崦抱溪斜前朝輔相家遺基皆瓦礫古木尚煙霞夙¶
<pb:KR4h0067_WYG_007-12b>¶
昔東山墅留連上殿車雖云營退隠未免逐豪誇事往¶
如飛鳥林空噪暮鴉池平無舊鳯堤壞有殘沙野叟猶¶
能説樵夫亦共嗟至今巖石下多少紫薇花¶
　　憶東溪¶
常憶東溪溪上坐相從唯有野僧來可憐鷗鳥知人意¶
料得無機總不猜¶
　　榮昌縣¶
昌元建邑幾經春百里封疆秀色新鴨子池邉登第宅¶
<pb:KR4h0067_WYG_007-13a>¶
老雅山下著棊人¶
　　偶題看山樓新畫山水¶
盡日望西山扶笻復倚欄逺觀猶未足更作畫圖看¶
　　題輞川圖後¶
吾家伊上場亦自有椒園漠漠清香逺離離丹實煩盈¶
䄡常要采折栁不須藩毎看輞川畫起予商可言¶
　　題睢陽五老圖¶
輔政何時退省閒清平告老謝冠簮兩朝耆宿真英武¶
<pb:KR4h0067_WYG_007-13b>¶
一代謀謨實柱桓太史尚占星有烈小民猶念徳無寒¶
誰知我軰登樞要嚴貌氷威祗肅看¶
　　賢大師以諸巨公畫像見示傳神寫照曲盡其妙¶
　　兼丐拙詩輒成一首奉呈¶
用志專精妙入神援毫肖像奪天真能將繪事傳竒表¶
似與公侯結勝因婁徳髙僧通夙命王維善畫記前身¶
師縁素習今生悟曽寫雲臺四七人¶
　　題韓晉公邨田歌舞圖後¶
<pb:KR4h0067_WYG_007-14a>¶
治世舒長日田家事力蘇干戈久不識簫鼓共為娛濁¶
酒行無算酡顔倒更扶將求太平像此是太平圖¶
　　元已阻雨¶
林花脉脉怯朝烟雨隔蘭亭曲水筵欲買春光無定價¶
東風撩亂擲榆錢¶
　　過燕川渡¶
早過燕川渡千峯挿不虚雲開㣲見日水淺不侵車風¶
急樵歌響霜寒木葉疎縁溪東北去岩後有精廬¶
<pb:KR4h0067_WYG_007-14b>¶
　　和副樞吳諫議寄題廣化寺東軒¶
浄居髙有四禪天更對伊嵩闢廣軒塔聳千花依鷲嶺¶
舟浮一葉上龍門雲藏古木當危檻風逓疎鐘過逺村¶
我有草堂南澗口一回西望一銷魂¶
　　宫詞¶
體輕合不勝鸞釵常羡同心上苑梅翠輦不來珠箔卷¶
漆盤猶貯夜明苔¶
　　跋范希文手書伯夷頌墨跡¶
<pb:KR4h0067_WYG_007-15a>¶
書從北海寄西豪開巻裁窺竦髦毛范墨韓文傳不朽¶
首陽風莭轉孤髙¶
　　送時郎中¶
一從辭畫省洊嵗守坤維久浹于藩任常分乃睿思六¶
條遵漢寄千里奉堯咨按部壺漿擁行春茜斾隨握蘭¶
班已峻拔薤化方施吏服蒲鞭恥童懷竹馬期不藏金¶
似粟傾降雨如絲毎見求民瘼寜聞拾路遺責躬還掩¶
閣察吏更褰帷好續循良傳宜刋徳政碑奸邪隨草靡¶
<pb:KR4h0067_WYG_007-15b>¶
權黠望風移渤海繩皆治葵丘戍及朞佩牛登富庻負¶
虎變淳熈雲路徵賢日星郎拱極時将升嚴助室暫輟¶
阮咸麾挽鄧舟停水思何詠載岐魚城初解印鳯闕即¶
移墀曲榭青雲路離筵白紵詞珻簮縈别恨金酒折芳¶
枝從此三巴俗多吟蔽芾詩¶
　　盤谷¶
巉巗太行髙其下有幽谷環繞兩峰間盤曲廓山腹甘¶
泉注肥疇茂艸映修木勢阻絶喧譁岩深易潜伏昔人¶
<pb:KR4h0067_WYG_007-16a>¶
有李愿築地一區獨白鳥依蘆塘菰花映茅屋心怡適¶
所安憂大反忘欲掉頭不肯應謂我此樂足友人韓昌¶
黎文章驚世俗長言麗辰星落落燦珠玉好事買名石¶
鐫文寄崕澳巳經三十年磨滅僅可讀我來不復見命¶
吏廣追逐訪知石氏處猶畏長官督不愛石上字秋風¶
一砧覆易之以千金復使置巗麓從此生光輝萬古從¶
瞻矚¶
　　溴泉¶
<pb:KR4h0067_WYG_007-16b>¶
潺湲北山水繚繞南城皋晴灘錦石亂擊觸春湍豪誰¶
謂溴梁大不能容魴魛臨流自縮手揭累應徒勞¶
　　枋口¶
下馬入枋口漾舟縁碧溪雪消山骨瘦風定浪頭低數¶
里復登㟁羣賢同杖藜徘徊巗石畔尋覓退之題¶
　　珍珠泉¶
三環叠湧汛珠流羣水相從落濟溝一𣲖山光傾翠巘¶
暮春逐景最堪酬¶
<pb:KR4h0067_WYG_007-17a>¶
　　宿少林寺¶
六六仙峯繞佛居俗塵至此暫消除西來未悟禪師意¶
北去還馳使者車五品封槐今尚在九年面壁昔何如¶
心知一宿猶難覺花藏重尋貝葉書¶
　　靈都宫¶
再到靈都訪舊逰青山依舊白雲秋燒丹帝子名猶在¶
憩鶴仙人迹尚留萬軸𤣥科瑶笈重滿庭涼露木樨稠¶
千年物外栖真地肯許風烟占一丘¶
<pb:KR4h0067_WYG_007-17b>¶
　　抜劒泉¶
抜劒隆平近北堧一溪獨涌勝羣涓仍思昔日天工巧¶
演出淮源灌玉川¶
　　平陽洞¶
平陽石洞本天然上有幽林下有泉野客栖遲堪養道¶
蓬萊無處不成仙¶
　¶
　兩宋名賢小集巻七¶
