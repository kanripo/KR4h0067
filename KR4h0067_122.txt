# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.709375
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百二十二
<pb:KR4h0067_WYG_122-1a>¶
欽定四庫全書¶
　兩宋名賢小集卷一百二十二¶
　　　　　　　　　　　　　宋　陳　思編¶
　　　　　　　　　　　　　元　陳世隆補¶
　慶湖集卷下¶
　　遊雲龍張氏山居¶
　雲龍山距彭城郭南三里郡人張天&KR0185;聖&KR0151;築亭於¶
　西麓元豐初郡守睂山蘇公屢登燕於此亭下畜二¶
<pb:KR4h0067_WYG_122-1b>¶
　鶴因以放鶴名亭復為之記亭下有小屋曰蘇齋壁¶
　間榜睂山所留二詩及畵大枯株亦公醉筆也亭上¶
　一徑至山腹有石如礱治者公復題三十許字記戊¶
　午仲冬雪後與二三子攜惠山泉烹鳯團此巖下張¶
　即鑱之壬戌秋余初至徐張惠然見臨繼相招為山¶
　中逰¶
昔聞張逸民卜築雲龍山東望結遐想喜得彭城官一¶
語定襟契宛如平生歡招攜屬休沐投此蘿薜間女僕¶
<pb:KR4h0067_WYG_122-2a>¶
候門巷青袿雙翠鬟蘇齋軒户明餅火焚椒蘭寳墨鬼¶
神䕶清詩冰玉寒森然拱簷霤架石排琅玕東趨放鶴¶
亭燈道披茅菅指顧百村落炊烟林莽間日脚灑平陸¶
兩山如斷環凄風振脱葉坐怯衣裘單引領紫霄極飄¶
颻如可干緬懐睂山公五馬來逰盤興酣(一本作/酣興)走顛¶
筆蒼崖即鑱刋午年仲冬月雪野雲彌漫掃石坐舒嘯¶
惠然烹鳯團當時詫盛集千古陋逵安俛仰迹遂陳斯¶
人乆泥蟠我來後千日逸䠱何由攀仰懐勝事往俯遵¶
<pb:KR4h0067_WYG_122-2b>¶
塵路還山英能不辱時款白雲關¶
　　登黄樓有懐蘇眉山¶
登黄樓望黄州黄州望不見樓下水東流水流何可留¶
浮雲更悠悠傷心澤畔客憔悴楚蘭秋¶
　　燕子樓¶
城據山川勝千年為故都高樓臨汳水楊栁䕃芙蕖唐¶
室中多故將軍老鎮徐毬場朝戲馬玉帳夜投壺白雪¶
徴清唱黄金得綠珠春風樓上醼三日極歡娯紅粉夢¶
<pb:KR4h0067_WYG_122-3a>¶
魂散白楊兵火餘已亡雕夏燕空有穴墻狐曲徑擁黄¶
葉西風時掃除來客晚登覽傍徨思壯圖荆榛閉銅雀¶
麋鹿逰姑蘇陳迹豈足道舊歡何日無朱欄開酒𣙜寳¶
勒迎官奴醉袖舞鴝鵒艷聲歌鷓鴣遲留故時月桂影¶
來座隅¶
　　上已後一日登快哉亭作¶
上已信嘉辰流觴傳舊俗良逰悵不遂吏局方有屬東¶
風吹曉雨萬竅嘷林麓疑有泊舟人狂歌河女曲逾朝¶
<pb:KR4h0067_WYG_122-3b>¶
始澄霽物色如新沐城角趨危亭登臨慰幽獨¶
　　三月二十日逰南臺感賦¶
晴春六十日不與酒杯親吏事豈無閒風雨復兼旬始¶
作南城逰時物固已陳掃迹桃與李濃綠迷荆榛登高¶
暫消遣引目清泗濵向田有交逕俯城皆要津得意屬¶
禽魚愛兹意共馴顧余千里客一官猶患貧履綦集座¶
隅萊蕪滿甑塵山園有芳蘭幽珮手自紉長哦白雲謡¶
遐想紫陽真去矣南昌尉庻幾乎若人¶
<pb:KR4h0067_WYG_122-4a>¶
　　艤舟秦淮雪中訪侍其瑀¶
北風破雨初成雪齋舫篷窻吹紙裂籃舁&KR0008;冷訪圓廬¶
得把一杯聊耳熱人生自適待何時矧君與我皆衰遲¶
㑹待晴天暖風日杖藜同赴北山期¶
　　留别僧訥¶
冗從西班誰比数牛僧馬醫猶爾汝詩解窮人未必工¶
苦調酸聲效梁父滎陽道人方外交謂我有言追屈騷¶
驪珠不惜彈黄雀狗尾何堪聯黒貂秦淮潮上扁舟發¶
<pb:KR4h0067_WYG_122-4b>¶
後日相思一書札千里同風了了然人間無處無明月¶
　　題漢陽招真亭¶
大别山嶺清沔尾飛亭岧嶤帶雲起清狂使君初燕喜¶
拍手招呼黄鶴子元津煉出太陽酥手葺胎髪䝉頭顱¶
每誇乆落北酆籍豈意齎恨歸黄壚越客登臨興何有¶
愁不能言病妨酒殘陽雲夢窅然㴱尚欲開襟吞八九¶
羽駕飄颻安在哉使君餘迹已塵埃但見庾令樓横烟¶
樹杪角聲催月渡江來¶
<pb:KR4h0067_WYG_122-5a>¶
　　送鄂州刑獄掾王懋元功罷官還海陵兼簡金陵¶
　　和上人¶
暖雲芳草横塘路送客何之官鄂渚江臯暑淫氣如蒸¶
别來何事還海陵海陵鄂渚非我土每後君來先我去¶
人事根蒂本悠悠况指滄波是舟路君方少健我衰遲¶
跼蹙轅間不自持因行寄聲雁門逺歳暮敢忘林下期¶
　　和張謀父逰石佛山觀魏太武書¶
　按南北史彭城圖經魏太平真君十一年太武南侵¶
<pb:KR4h0067_WYG_122-5b>¶
　至𤓰歩築宫駐蹕聲言欲渡江宋人患之遣使請婚¶
　饋百牢以犒師明年春旋師渡淮復留連徐方再旬¶
　始北去今彭城南五里固山鑱佛高十許丈東北百¶
　歩有大盤石攲枕小溪劃然四字曰阿彌陀佛皆徑¶
　尺餘特陀佛兩字為逸筆結之其長倍尋下落溪中¶
　葢當時太武以鐵箠畫是字非刋刻也乙丑秋張謀¶
　父摹墨本見惠兼賦一詩要余屬和焉¶
中夏惜屯否代邦天所開鴻圖屬太武不世英雄才南¶
<pb:KR4h0067_WYG_122-6a>¶
洗洛陽血西盪長安灰氊車十萬乘略地驅風雷一葦¶
濟長淮築宫𤓰歩隈東隣拜牢餼走使為婚媒雲旗即¶
歸路覽勝此裵&KR0966;俯揮鐵馬鞭頑石同竒瓌劃成四大¶
字屹粟隂虹摧淪精入崖壑怒氣羞蟠回茫茫六百年¶
風雨生莓苔偉蹟寖銷泯威靈安在哉君為訪古遊賦¶
詩追七哀人生誰不爾零落同塵埃¶
　　感懐寄二三知舊¶
人生七十稀行年今已半事功貴及時遲暮復何算嗟¶
<pb:KR4h0067_WYG_122-6b>¶
吾夙夜疚失怙在童丱詩禮思有聞飄颻辭祖貫慈親¶
念衰緒卒卒營婚宦名姓係西班星霜亟徂換未築黄¶
金臺長歌白石爛豈無同心契相望𦕈雲漢¶
　　擬南梁慧偘法師獨杵擣衣¶
嶧陽桐杵鳴蓮岳石砧平待誰相應節要自不勝情吹¶
衣風稍急弔影月㣲明㑹有不眠客聼此斷腸聲¶
　　擬阮歩兵夜中不寐¶
夜乆不成夢張燈開故書清霜屛雲物片月來庭除良¶
<pb:KR4h0067_WYG_122-7a>¶
時悵難再不與佳人俱掩卷長太息望子城之隅¶
　　遊雍丘燕溪分韻作¶
捨轡歩平綠解衿俯清池㣲風度修竹瑟瑟生淪漪黎¶
華照晴影暖雪正紛披把酒乆沈想况與玉人期¶
　　留侯廟下作¶
文成念韓痛破産伺彊秦千金募健士椎斷屬車塵東¶
去變名姓浮遊淮泗濱忍耻奉遺履得書何老人十年¶
風雲㑹赤帝資經綸鴻門禍端結一言即解紛英彭既¶
<pb:KR4h0067_WYG_122-7b>¶
合縱楚項提孤軍偉哉借箸談豎儒無復陳分疆餌兩¶
将來若從龍雲釋怨俾侯印謀銷蛇豕羣定都天府國¶
推功歸奉春四老落吾術拂巾辭隠淪東朝羽翼就楚¶
調徙悲辛出處能事畢致君終乞身豈眷萬户封僅與¶
蕭酇均淮隂敗晚節顧亦非吾倫願訪赤松子逍遥雲¶
漢津嚴祠鎮川&KR0928;餘澤及斯民祗應終萬古黄石共威¶
神¶
　　遊金陵雨花臺¶
<pb:KR4h0067_WYG_122-8a>¶
　臺在城之西南盖生公講堂故址也南即石子岡登¶
　覽盡江南之勝¶
迢迢朱雀航飛葢共陵越東風石子岡芳草㣲徑絶生¶
公法堂在清夜貯明月回認城郭逰春華爛晴雪長烟¶
動江隩㣲雲起山脅連檣去遲回白鳥屢明滅¶
　　題香社寺平疴湯泉¶
驪山御湯殿歲乆玉蓮傾誰謂大江北有泉温且清相¶
傳白雲竇中閟丹砂英澡濯浹肌骨沈疴亟能平豈特¶
<pb:KR4h0067_WYG_122-8b>¶
滌吾足徑當潔吾纓築廬俯源上涵泳鳬鷗輕非復罣¶
塵網御風朝玉京賦詩投楚澤用弔懐沙生¶
　　宿寳泉山慧日寺¶
日乆思不遑驅車更之東回蹊出䝉密解䘧迎長風風¶
從何許來歴歴江南鐘頓轡阿蘭若虚庭月正中流螢¶
逗深竹白鳥巢青松華燈耿翠箔瑶花擢春叢絶境美¶
清夜怳非塵界逢惜無一樽酒幸與之子同明發即南¶
北浮生兩飛篷¶
<pb:KR4h0067_WYG_122-9a>¶
　　曉度黄葉嶺東谷懐寄金陵王居士閒叟嶺在烏¶
　　江北八十里戊辰七月十六日自寳泉慧日寺之¶
　　茅塘村路經此¶
隂谷不寓暑松風朝露零乳溪逗綠篠琴筑聲泠泠老¶
石漬金碧窅然沈列星酌此石上泉餌彼松下苓條歘¶
振飛歩豈徒制頽齡何須歴五嶽即蹈神人庭顧余方¶
有役俗駕不敢停寄音采真子預卜白雲扃¶
　　遏胡城¶
<pb:KR4h0067_WYG_122-9b>¶
　烏江縣譜昔石虎南侵晋相王𨗳築此壘以遏之¶
狂胡昔慿凌濶歩長淮外去此百雉城萬甲屯要害時¶
平一登望江山互襟帶想像文獻公清風宛如在¶
　　采石磯¶
　瀕江兩磯相對相傳李太白嘗隠東磯上故址存焉¶
東西采石磯山水兩清絶漁舠與商舶今古㡬沿越飄¶
颻翰林主長笑弄明月難訪物外遊飛雲𦕈天末¶
　　百福寺¶
<pb:KR4h0067_WYG_122-10a>¶
　即唐詩人張司業籍故居籍繪像今存¶
文昌西郭居修竹閉環堵琴樽不復存青蓮開梵宇塵¶
紛晦遺像粉繪才可覩拜奠愧無言長哦古樂府¶
　　遊金山¶
輕舠放中&KR0893;岸逺春風壯檝師俯仰呼天水争簸蕩吾¶
方扣其舷聊&KR0435;小海唱梢回即東麓側磴聯屨杖危刹¶
表層巔疲筋躡牽強斜廊繚複殿魚脊分背向放目四¶
垠寛秋毫入吾望侵雲鐵甕壘崛起無縁傍映日海門¶
<pb:KR4h0067_WYG_122-10b>¶
山不蔕滄波上吾雖百石吏平昔有㣲尚俄得金仙徒¶
剪蘿開岫幌誓投桑榆年浮玉翁自况¶
　　感庭棗¶
昔來花纂纂遽許實離離西風㑹揺落行復見空枝歳¶
物感流駛事功傷暮遲咄彼身後名前人端自欺書殫¶
南山竹奄奄定何知賢哉張生翰千載與心期¶
　　寄題粟亭¶
少陵昔避地幽棲鳯皇川始願獲其所賦詩此終焉睠¶
<pb:KR4h0067_WYG_122-11a>¶
彼美林麓䕃膏腴上田陽坡饒埀珠隂谷繁玉延長鑱¶
勤采斸服食攀飛仙兵祲奪和氣力耕無善年林坰開¶
氷雪旬浹斷庖烟嗚呼歌七章暮節西南遷環堵乆蕪¶
没斯亭名尚傳茂宰愴懐古增崇殊過前雕甍揭長簾¶
下容十客筵嫩嵐隔春叢清竹鳴夏蟬風月有高興寫¶
之武城弦狂客屬尫廢駑筋難強鞭何暇逺登覽但哦¶
鯨海篇尚苦八口累依稀同曩賢餘齡寄幻境未斷東¶
西縁江淮米價平一舸去悠然幸此豐歳樂浮㳺吾所¶
<pb:KR4h0067_WYG_122-11b>¶
便異時訪陳䠱復使後人憐¶
　　寄題潯陽周氏濓溪草堂¶
　周本江華人名敦頥字茂叔仕至尚書郎累使嶺表¶
　中年投節退居湓城之南溪上因名濓溪以自况二¶
　子壽字元翁燾字次元相踵第進士丙子五月余艤¶
　舟漢陽始與元翁相際求余賦此詩¶
濓溪之水清未足擢公纓平生抱苦節成就此溪名長¶
歗置符傳孤雲歸思輕溪頭四壁居溪下百畝耕量汲¶
<pb:KR4h0067_WYG_122-12a>¶
奉晨盥課樵共夕烹稀逢杖屨遊但聽絃歌聲為客開¶
三逕傳家惟一經雙珠先照乘合璧價連城被褐有餘¶
樂問縑無隠情昔仰名父子今推難弟兄不應文範絅¶
遽謂公慙卿勒詩高崖石敢告後代生¶
　　斗峴山馬上¶
西來投䇿倦躋攀晚葉寒華一逕間盡日閒雲不留雨¶
斜陽還照隔江山¶
　　渡冷水澗投宿萬歲嶺¶
<pb:KR4h0067_WYG_122-12b>¶
蕭蕭黄葉下清溝白鳥飛來故少留今夜行人短亭宿¶
小窻風雨夢漁舟¶
　　同張漢求宿升小院西寮¶
僧闔窻扉學畫船青熒燈火對牀眠北風帶雪披簷竹¶
渾似瀟湘夜泊天¶
　　快哉亭朝寓目¶
風起喜舒曠徑趨城上樓初暘動禾黍積雨失汀洲水¶
牯負鴝鵒山樞懸栝蔞坐慙真隠子物我兩悠悠¶
<pb:KR4h0067_WYG_122-13a>¶
　　送畢平仲西上¶
吟鞭西指鳯皇州好趂華年訪昔遊新様春衫裁白紵¶
舊題醉墨滿青樓鳴鼃雨細生梅潤颺燕風高報麥秋¶
須念江邉桃葉女定從今日望歸舟¶
　　望夫石¶
亭亭思婦石下閲幾人代蕩子長不歸山椒乆相待㣲¶
雲䕃髪彩初月輝蛾黛秋雨叠苔衣春風舞蘿帶宛然¶
姑射子矯首塵㝠外陳迹遂無窮佳期從莫再脱如魯¶
<pb:KR4h0067_WYG_122-13b>¶
秋氏妄結桑下愛玉質委淵(淵一/作泥)沙悠悠復安在¶
　　溪上屬目¶
白雲䝉山頭清川山下流芳洲采香女薄暮漾歸舟並¶
蒂雙荷葉逢迎一障羞持情不得語大婦在高樓¶
　　茅塘馬上¶
北圖忽忽負當年回羡農家過我賢水落陂塘秋日薄¶
仰眠牛背看青天¶
　　題宋林寺¶
<pb:KR4h0067_WYG_122-14a>¶
破氷泉脉潄籬根壊衲遥疑挂樹猿蠟屐舊痕尋不見¶
東風先為我開門¶
　　長安在何許二首¶
長安在何許疑在青天上矯首遡西風浮雲斷人望¶
長安在何許疑在白日下裴徊天一隅華月生新夜¶
　　題關路逢僧圖¶
蹇驢烏帽禪客落日黄塵故關巳悔棄繻昔去更逢挈¶
履今還¶
<pb:KR4h0067_WYG_122-14b>¶
　　題秋水蘆雁¶
塞南秋水陂塘蘆葉蕭蕭半黄直北飛來鴻雁端疑箇¶
是瀟湘¶
　　題梅花雪雀¶
春雪霏霏晚梅抱枝寒雀毰毸隴下有人腸斷為銜芳¶
信東來¶
　　題鳴琴召鶴圖¶
結茅百尺荒臺杖藜一徑莓苔謝絶鷄羣老鶴不應端¶
<pb:KR4h0067_WYG_122-15a>¶
為琴來¶
　　題巫山圖¶
巫山傳美女秀色發朝雲絢麗不可挹飄颻去無痕楚¶
夢一夕後蒼山秋復春目斷腸亦斷往來今古人¶
　¶
　¶
　¶
　¶
<pb:KR4h0067_WYG_122-15b>¶
　¶
　¶
　¶
　¶
　¶
　¶
　¶
　兩宋名賢小集卷一百二十二¶
