# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.484392
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百四十一
<pb:KR4h0067_WYG_241-1a>¶
欽定四庫全書¶
　兩宋名賢小集巻二百四十一¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　蘿軒外集¶
　楊備字修之建平人億之弟慶厯中為尚書虞部員¶
　外郎分司南京上輕車都尉有姑蘇百題金陵覽古¶
　詩¶
<pb:KR4h0067_WYG_241-1b>¶
　　烏鵲橋(在長洲縣東以/烏鵲館得名)¶
月滿星移水照天南飛烏鵲影翩翩雖然上屬牽牛分¶
不為牽牛織女填¶
　　雙蓮堂¶
雙蓮倒影面波光翠蓋風搖紅粉香中有畫船鳴鼓吹¶
瞥然驚起兩鴛鴦¶
　　金陵覽古雜詠十首¶
　　汝南灣¶
<pb:KR4h0067_WYG_241-2a>¶
汝南王昔過江東此地名將汝海同玉斚濯來人易醉¶
有時人面照花紅¶
　　濛汜池¶
春條拂岸栁如金一鑑澄空照底深傍見龍舟赭袍影¶
分明紅日在池心¶
　　九日臺¶
甲光如水㦸如霜御酒半浮菊半黄東日西風滿天仗¶
簫韶一部奏清商¶
<pb:KR4h0067_WYG_241-2b>¶
　　桃葉渡¶
桃葉桃根栁岸頭獻之才調頗風流相看不語横波急¶
艇子翻成送莫愁¶
　　幕府山¶
六代繁華一瞬間平蕪逺樹不勝閒倚樓天暝雲如幕¶
知是瑯琊幕府山¶
　　横塘¶
早潮纔遇晚潮來一一軒窗照水開鑑面無塵風不動¶
<pb:KR4h0067_WYG_241-3a>¶
分明倒影見樓臺¶
　　白都山¶
駕鶴驂鸞自古聞䇿名仙籍是真君天邉舊跡無尋處¶
滿目青山空白雲¶
　　春磵¶
手拖葛屨坐藤牀竹樹蕭然一水旁枕上白雲船下月¶
卜隣東磵勝東岡¶
　　烏衣巷¶
<pb:KR4h0067_WYG_241-3b>¶
人物風流往事非空餘陋巷作烏衣舊時簾幙無由覔¶
秪有年年新燕飛¶
　　白鷺洲¶
春信風生晚汎潮印沙羣鷺立還翹凭高一片迷人眼¶
蘆葦叢邉雪未消¶
　　陸機宅¶
陸家兄弟頗能文入洛仍將筆硯焚舊宅荆榛狐兎窟¶
機雲無復有昆雲¶
<pb:KR4h0067_WYG_241-4a>¶
　　天闕山¶
牛頭天際碧凝嵐王導無稽亦妄談若指逺山為上闕¶
長安應合指終南¶
　　青溪姑¶
曩不乗龍即跨魚岸旁人復乞靈無栁如睂黛花如面¶
聞説清溪一小姑¶
　　青溪柵¶
傾城傾國兩妃嬪此地聞名不見人潜想舊時紅粉血¶
<pb:KR4h0067_WYG_241-4b>¶
落花風裏步香塵¶
　　江令宅¶
竹木池臺尚儼然歸時頭鬢雪霜寒青溪隠隠朱門處¶
曽屬中書一品官¶
　¶
　¶
　¶
　兩宋名賢小集巻二百四十一¶
