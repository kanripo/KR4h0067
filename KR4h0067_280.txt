# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:44.461610
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百八十
<pb:KR4h0067_WYG_280-1a>¶
欽定四庫全書¶
　兩宋名賢小集巻二百八十¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　端平詩雋¶
　　春怨¶
極浦蘋花白空壕蘭蕚紅傷心城上燕飛入館娃宫¶
　　送客¶
<pb:KR4h0067_WYG_280-1b>¶
欲知行逺近細数杜鵑聲暗入蒼山去千聞是一程¶
　　冷泉幽憇¶
水源窮不盡垢膩生春襪未敢輙揭流且向幽亭歇¶
　　落梅¶
玉樹分明照夕流粉痕翻為碧苔留三更枝上玲瓏雨¶
亂浦寒香一夜愁¶
　　回山僧書就題書尾¶
憶昔同行題落葉寺前枯樹鵲巢邊不知今度苔枝上¶
<pb:KR4h0067_WYG_280-2a>¶
多少秋蟲巳化蝉¶
　　逢僧文禮二首¶
空山落日又逢僧雨雜塵灰滿㡌紋但憶來時門不掩¶
麝香偷卧石牀雲¶
師説古香寮舊開鮑昭曽為惠休來至今猿鶴猶知敬¶
静對寒星禮碧苔¶
　　秋夜¶
山門半掩浮雲闕古道人稀芳草歇夜深零露滳秋香¶
<pb:KR4h0067_WYG_280-2b>¶
幽人獨歩青蘿月¶
　　寄雲泉僧水頥二首¶
書來只説徃髙峯不記松林第㡬重欲㨂青巒問茅舍¶
秋山一様白雲封¶
頌罷南華誰得聞兩川寒玉一禅身松邊弹舌低聲念¶
莫引龍來變作人¶
　　贈從古上人¶
山僧䄂出新詩巻字字馨香撲人靣清晨何處展看來¶
<pb:KR4h0067_WYG_280-3a>¶
捲得梅花兩三片¶
　　野廟¶
野廟荒蕪倒掩扉寂寥香火客來稀年年歸燕相看覷¶
空滴春泥損畵衣¶
　　真娘墓¶
青鳥傳書渡海遲亂山衰草𦵏蛾眉錦嚢消歇餘香在¶
狼籍春風荳䓻枝¶
　　女墳湖¶
<pb:KR4h0067_WYG_280-3b>¶
石龜無語對東風海鶴曽迷曉市中三十六鱗朝夜月¶
玉釵人在水晶宫¶
　　顯應觀桃花¶
白雲隨鶴乗將去深碧桃花滿故宫三十六簧明月夜¶
不知何處吸春風¶
　　四聖觀¶
小園寛占一山孤别有墻遮古觀居到了思波攔不住水¶
窗遊出放生魚¶
<pb:KR4h0067_WYG_280-4a>¶
　　蠟梅¶
愛花偏倩獵人㝷殘雪偷春上棘林山岸有誰先得見¶
冷香疎亞辟寒金¶
　　詠史二首¶
一曲呼凰下九霄石臺春動海山遥周秦戰血縱横盡¶
猶卧白雲吹洞簫¶
碧樹重重䕃屋廬分明青葢畵龍車南陽病叟成何事¶
便謂枯池活得魚¶
<pb:KR4h0067_WYG_280-4b>¶
　　送人遊西山三首¶
昔人深夜看星斗鎮壓重壇尚有符偷冩只應蒼鼠慣¶
㡬行丹篆繞春蕪¶
鎻斷寒蛟亦有神冷波寒水病殘身誰収匙鑰權相借¶
畧放天池洗白鱗¶
抽鉛㸃汞舊臺荒何處搜㝷舊草堂誰見洪崖最深處¶
一坑泥䕶石中黄¶
　　出關偶題¶
<pb:KR4h0067_WYG_280-5a>¶
一曲長歌浙水寒綈袍空徃又空還咸陽若有山東志¶
莫放蘇秦又出關¶
　　吳門送同行者之毘陵¶
布帆何處定逢春身是歸人又送君明日隔城回首望¶
冷花寒月滿秋雲¶
　　西湖初夏¶
花飛春減緑隂成不住風光繞禁城山寺曉晴蝉欲噪¶
柳林猶囀数聲鶯¶
<pb:KR4h0067_WYG_280-5b>¶
　　送曲江友人南歸¶
憐君歸槖路迢迢到得茅齋轉寂寥應歎藥欄經雨爛¶
土肥抽盡縮砂苗¶
　　客樓¶
水國秋清潮半生越王臺殿鎻荒城西樓一夜思歸客¶
斜倚朱欄獨聼笙¶
　　夜深¶
虚堂人静不聞更獨坐書帷對夜燈門外不知春雪霽¶
<pb:KR4h0067_WYG_280-6a>¶
半峯殘月一溪氷¶
　　胥門¶
蘆葦蕭蕭生曉潮伍員何地更吹簫夕陽自逐寒鴉去¶
萬片宫花共寂寥¶
　　送人還姑蘇¶
别十三年返故居可憐世業半空虚布嚢惟有焦琴在¶
乞與秋風𦵏闔閭¶
　　題僧子温畵水墨蒲萄¶
<pb:KR4h0067_WYG_280-6b>¶
裊裊多應半熟時落斜髙掛冷攅枝分明記得山窻下¶
一架寒藤帶雨垂¶
　　望太湖二首¶
獨立瀰漫灝氣中倍饒雲霧杳重重直西一道孤光起¶
指㸃人看是白龍¶
眼力難窮逺即昬縱晴惟只兩三分今朝林屋人皆見¶
不似峯巒只似雲¶
　　収家信¶
<pb:KR4h0067_WYG_280-7a>¶
渺渺秋風生白波故鄉歸夢隔山河可憐一紙平安信¶
不及衡陽鴈字多¶
　　聞友人過吳¶
詩嚢掛在船蓬上吟過江楓落葉中爲恐吳牋題不盡¶
秋風先噪数堆紅¶
　　彩雲橋¶
斷橋流水兩無期殘日輕雲處處疑乞與行人自沽酒¶
滿旗風雨豆花籬¶
<pb:KR4h0067_WYG_280-7b>¶
　　龍井道中雜記二首¶
白髪宫人頻笑謔羅衣昔對君王著夜驚春雨洗桃花¶
夢魂猶掛鞦韆索¶
老僧病乆聲嘶喝屡説紫衣勝短褐莫嫌兩手漸拘攣¶
曽把御前供奉鈸¶
　　山崦早梅¶
晴逼寒笆春滿鄰漢奩芳額漸輕勻東風未放全消息¶
兩蕚愁香不見人¶
<pb:KR4h0067_WYG_280-8a>¶
　　青陽驛¶
悄悄如秋麥氣涼山風吹透濕衣裳小爐深幌枯松火¶
一夜寒香遶客牀¶
　　舟次黄鶴磯¶
俯爲江山特地來勢須時暫走塵埃稍閒便著攜官酒¶
一醉吳王舊釣臺¶
　　聞鴈¶
此是衡陽第幾羣寂寥偏雜雨聲聞如今逺道多矰繳¶
<pb:KR4h0067_WYG_280-8b>¶
莫厭髙飛入暮雲¶
　　風惡偶成二首¶
柔櫓雙隨下水船亂帆輕柁逓相先無端繋著山村岸¶
髙枕蘆芽對雨眠¶
三日要行還止住冷沙寒水暗消春一千四百蕪湖路¶
怨雨愁風多少人¶
　　溧陽桃花¶
見説謫仙曽到此東風千樹鎻雕墻游人偏向花間酹¶
<pb:KR4h0067_WYG_280-9a>¶
雨濕春泥噴酒香¶
　　延山渡¶
解帆登岸作山遊林木茅茨共一丘数日驟寒消不盡¶
尚餘殘雪䕶松瘤¶
　　蕭山縣下遇雨二首¶
年來沙漲卒難消更覺西興渡口遥冷坐看他騎馬客¶
半鞍泥水踏春潮¶
悠悠心厭出江沙過得丘亭轉落斜村店自知行客倦¶
<pb:KR4h0067_WYG_280-9b>¶
勸嘗新酒賣甜𤓰¶
　　太洲湖¶
人居澤國勝居陵十月陂塘未結氷殘葦亂菱収拾後¶
斷筐分曬折腰菱¶
　　道間偶成¶
彎彎田角路周遭摘盡柔桑露淺蒿無限寂寥門半掩¶
一車偏建夕陽繰¶
　　早春¶
<pb:KR4h0067_WYG_280-10a>¶
連朝㣲雪暖消凝始覺春風逐旋増今早畵簷徧有意¶
数條吹折曬殘氷¶
　　送人之漢上¶
舊來邉塞自多塵瘦草寒花强作春見説連年更悽愴¶
亂螢隨趂鬼迷人¶
　　思歸四首¶
閙裏看山不識真偶來軒檻振衣塵諸峯便覺移相就¶
分付春風欲去人¶
<pb:KR4h0067_WYG_280-10b>¶
㸃㸃楊花飛滿洲只應催促送行舟非關向晚傷心事¶
自怯春寒不肯留¶
畵日慿欄客興濃山雖西繞水還東便乗春暮家園去¶
猶及棠梨滿徑風¶
自覺才疎乆願歸敢將山色便相依漢家事業雖全盛¶
亦放梁鴻一箇飛¶
　　贈野逸二首¶
時康難售賈生醫諫鼓無聲對落暉又報一年花信了¶
<pb:KR4h0067_WYG_280-11a>¶
滿山鶗鴂送春歸¶
悠悠行路雪侵頭擬出重關洗敝裘堤上忽逢憔悴客¶
背花停酒説通州¶
　　下渚秋暮¶
淺灘近渚沙相接水落漁人朝暮渉摵摵風鳴若雨來¶
繞堤吹㪚乾荷葉¶
　　秋日馬上¶
本無謀畧强談兵毎媿臨邉病未能筋力豈知猶可喜¶
<pb:KR4h0067_WYG_280-11b>¶
一鞍千里到江陵¶
　　許市罩魚¶
網邉分得尾纎纎腥却蓴絲莫厭嫌自有野人相料理¶
柳隂茅店一包鹽¶
　　嵗除思歸三首(六言/)¶
山棲書到多日野渡舟横㡬回想見溪邉亭上故人待¶
我銜盃¶
春風氷斷千尺曉霽雲開百重何處溪橋爭渡誰家山¶
<pb:KR4h0067_WYG_280-12a>¶
寺聞鐘¶
野屋定堆落葉山徑應鋪石蕪一别經秋不到隔籬黄¶
犬誰呼¶
　¶
　¶
　¶
　¶
　¶
<pb:KR4h0067_WYG_280-12b>¶
　¶
　¶
　¶
　¶
　¶
　¶
　¶
　兩宋名賢小集巻二百八十¶
