# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:42.050382
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百八十三
<pb:KR4h0067_WYG_183-1a>¶
欽定四庫全書¶
　兩宋名賢小集巻一百八十三¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　網山集(三/)¶
　林亦之¶
　絶句¶
　　春晚招石門陳居士(淼/)㳺麥斜巖破新茶因讀南¶
<pb:KR4h0067_WYG_183-1b>¶
　　華齊物論二首¶
叫破殘花深處眠麥斜巖下畢逋前須㬰汲井開茶供¶
讀盡南華齊物篇¶
好好輕衫清晝便短鉏欲乞此來田只應荷蕢無青髪¶
且漫春風二十年¶
　　續夢中所見兩句¶
長劍歌明月吳門一夜過紅樓何處是為説馬蘭坡¶
　　記九月二十五夜夢中作¶
<pb:KR4h0067_WYG_183-2a>¶
藥圃幽人徑桃源處士居嵗時雖屢改蹤跡尚如初¶
　　艾軒先生侍郎挽詞四首¶
典刑還似魯人初四海衣冠歸坐隅涕落寒蕪嗟不見¶
月明蠏井白雲孤¶
菖蒲對客尚從容明日紅泉夢巳空縱是千年有豪傑¶
六經人物在斯翁¶
繡衣曽出黄梅嶺金印還游紅藥堦勲業至今人道説¶
幽懐長是在空齋¶
<pb:KR4h0067_WYG_183-2b>¶
黄柑時候曲堆村長憶籃輿到蓽門恰是今年去年日¶
野螢衰草弔黄昏¶
　　延慶寫真賛二首¶
住山頭欲白何爾太揶榆却厭舊時面丹青别換模¶
秋雨秋山夜縱縱自横横平生無罪過不合去為僧¶
　　范公彌誕之辰輙述閭巷語為邑大夫壽且俟採¶
　　詩者¶
錦樓壽曲未須吹且聽江邊老婦詞但願年年好官長¶
<pb:KR4h0067_WYG_183-3a>¶
一如官長在官時¶
　　同范長官鄭主簿送戰船奉酬應尉¶
相送長江風浪輕尉仙真自好心情四更明月宿何處¶
魚骨山前第一程¶
　　挽青龍陳公(次膺/)四首¶
明月青燈合浦村北人惟此讀書園竇家風義人牢落¶
多少衡門欲斷魂¶
誰解題封忠敬堂長安白髪紫㣲郎斯名似不縁渠作¶
<pb:KR4h0067_WYG_183-3b>¶
却最闗渠淚數行¶
胡為春渚夢初回却是行舟恰到來數盡長亭過閩嶺¶
夕陽愁殺落花䑓¶
欲哭芻靈何日時長江望斷涕沾衣夜香樓下如重到¶
鶴叫三更人已非(君嘗以合浦書堂謁名于艾軒老人/老人目之為忠敬堂葢取武城之人)¶
(其待先生如此忠敬也斯名不縁我而生實以丈人/視此事為無媿色夜香樓落花䑓謂君之東園也)¶
　　挽鮑待用(明之父/)四首¶
一經教子巳青裾况又行年七十餘恰好遭逢身却死¶
<pb:KR4h0067_WYG_183-4a>¶
北風門外只長嘘¶
去年一笑荔枝園今嵗重來是墓門縱有青青舊時樹¶
已看斜日照黄昏¶
寒村夜雨斷人煙却有纍纍哭野田一飯誰能弔衰草¶
似君此事至今傳¶
讀盡東牀一巻書不妨蹤跡向來踈劍津紅帳為門户¶
想得多多送𦵏車¶
　　光澤朱君(諱賡字師言/或字少裘)挽詞四首¶
<pb:KR4h0067_WYG_183-4b>¶
諸老蕭蕭似巻塵不堪再見素旌新白頭縣尉笭箵浦¶
夜雨寒窗是舊人¶
長記前回過我廬艱難步履喚兒扶莫將馬箠敲門去¶
寒水無人野渡孤¶
為官長者得聲名唯諾公堂如父兄欲作汝南耆舊傳¶
不須多語盡平生¶
迺翁飛旐過前村一婦隨車一在門何處人家有三柩¶
髑髏山下合消魂¶
<pb:KR4h0067_WYG_183-5a>¶
　　題長樂縣靈峯寺望日亭(庚子十月/十六日作)¶
雲母江邊有草亭分明見得日頭生一村籬落更何處¶
此巳無天只水聲¶
　　題嚴子陵釣䑓¶
莫向金門傲冕旒歸來却要著羊裘乾坤不是劉文叔¶
那得長竿釣白頭¶
　　林井伯母生日口占¶
由來此母如吾母再拜一巵復一巵最好年年作生日¶
<pb:KR4h0067_WYG_183-5b>¶
碧蘭黄菊與同時¶
　　挽趙路分(丞相汝/愚之父)三首¶
二月餘干花草春天遥莫問謫仙墳長簫不要吹哀些¶
愁殺江東日暮雲¶
苦學聲名聞縉紳傳家况復有麒麟漢廷玉牒先多士¶
數盡慈恩只一人¶
每誇愛子對人言東觀同游有艾軒我向築場聞此語¶
斂襟西望轉銷魂¶
<pb:KR4h0067_WYG_183-6a>¶
　　挽林校尉紹老三首¶
落日平田何處村竹墻繚繞是髙門莫言雞黍未相識¶
一聽悲歌自斷魂¶
白浪漫天眼自驚吳兒一見欲飛鳴何人為述膠西事¶
十萬樓船有姓名¶
華屋共言清淨想長途還作去來縁念君隂徳有如此¶
何事春風却短年¶
　　挽林少朋三首(海陽四十弟屢約為海棠之集斯/人不可見而公亦云亡因賦此詩)¶
<pb:KR4h0067_WYG_183-6b>¶
　　(不覺澘然/而悼之)¶
年年二月看花時野笛小園長短吹誰道今年看花日¶
鞦韆門外鼓聲悲¶
聞説當年歌鹿鳴黄花八月牡丹生何人為續夷堅志¶
好向橋東問姓名¶
㡬回欲去醉花旁此事如今轉渺茫不獨哦詩弔金谷¶
更令掩袂憶劉郎¶
　　淑人生日口占¶
<pb:KR4h0067_WYG_183-7a>¶
方朔曽為老侍郎麻姑來降紫雲香壽杯今日逢長至¶
欵欵長年此日長¶
　　挽余倅父子(鳳/)二首¶
廬陵别駕有慈闈到處官亭見彩衣總為青山能送老¶
不知黄壤却同歸¶
誰唱雙棺薤曲悲前聲未斷後聲隨人間父子情何恨¶
可忍長簫逐個吹¶
　　挽盧氏母二首¶
<pb:KR4h0067_WYG_183-7b>¶
為語歌鈴過野田不須淚眼更懸懸人間催促如風葉¶
誰是平頭八十年¶
小徑幽幽竹遶門閨樓終日總無言若教誦得維摩句¶
應媿平生費討論¶
　　哭故人曹十九秘校叔明海陽四十弟自潮州送¶
　　歸柩未有哭詩故人于海陽為甥舅也沉吟感泣¶
　　因併以弔之二首¶
海陽天外巳傷懷(海陽章/闢之)白水墻頭轉自哀却是人生¶
<pb:KR4h0067_WYG_183-8a>¶
難得好兩年只見哭聲來¶
泪眼才乾更哭君殘陽破寺起愁雲故人海上能多少¶
巳見江南有兩墳¶
　　重陽次日登城山¶
城山飲罷冷侵衣潮上重來月滿巵未愛疎籬黄菊日¶
最憐秋水白雲時¶
　　挽小練林承事(文炳父/)二首¶
薤歌纔唱巳堪嗟莫道生平隔海涯曽向網山圖上見¶
<pb:KR4h0067_WYG_183-8b>¶
蛇門東去是君家¶
生前莫問劉郎浦死後還看孟母鄰遥想芻靈穿海出¶
浪頭如屋自愁人¶
　　挽曹不占二首¶
年年除暮即相呼夜語如君不可無為報嵗寒同社客¶
今年不要作柴爐¶
有時街上斷人行猶見敲門訪子雲一種傷心向誰語¶
夜䦨燈火只思君¶
<pb:KR4h0067_WYG_183-9a>¶
　　挽鄭氏母二首¶
片片花飛上已村誰將雙淚哭寒原明朝况是初三日¶
好把流杯為續魂¶
畫樓最好緑波前萱草還看白髪仙更説列卿太常老¶
吁嗟一曲與人傳¶
　　重過紅泉¶
憶昔嘈嘈來拜經秋燈秋雨苦吟聲如今秋雨秋燈夜¶
大半當年猶未生¶
<pb:KR4h0067_WYG_183-9b>¶
　　挽曹廷輔二首¶
里巷相聞長者聲春風更有女蘿情殷勤為作愁腸曲¶
白日西頹月又生¶
緑水白鷗三月天哀簫長短使人憐草鞋踏雨同歸去¶
此事如今十五年¶
　　挽盧助教質扶二首¶
山中香火今誰在那聴殘春薤曲新第一傷心惟此老¶
父時諸客巳無人¶
<pb:KR4h0067_WYG_183-10a>¶
毗耶鈔軸五千巻凈几焚香心自閒蠟燭燒殘春夢斷¶
逢逢哀鼓弔空山¶
　　秋日題¶
漠漠騷騷如巻砂當門枯木見巢鴉秋林最怕風吹盡¶
一直愁心無樹遮¶
　　方提舉公美挽詞¶
馬上姿容向朔風吁嗟不見夕陽紅長江自小為鄰舍¶
昨日歸來無此翁¶
<pb:KR4h0067_WYG_183-10b>¶
　　挽路横林少皋¶
十年騎馬畫橋歸長記朱樓傍水湄今日悲吟想君屋¶
一如騎馬十年時¶
　　九日下水口¶
黄花時候苦思鄉急水還家一日强莫道南風打頭上¶
客船揺櫓作重陽¶
　　挽鄭唐仲¶
三閭未死巳招魂却是狂夫不要論誰肯將身縁問道¶
<pb:KR4h0067_WYG_183-11a>¶
十年臥病菊花村¶
　　草堂老人和仲平頭七十宴客緑烟亭輙賦口號¶
　　一章以為草堂之壽¶
今年七十多青紫莫把仙翁一例看再拜尊前為翁舞¶
草堂最好是無官¶
　¶
　¶
　¶
<pb:KR4h0067_WYG_183-11b>¶
　¶
　¶
　¶
　¶
　¶
　¶
　¶
　兩宋名賢小集巻一百八十三¶
