# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.133474
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷九十二
<pb:KR4h0067_WYG_092-1a>¶
欽定四庫全書¶
　兩宋名賢小集巻九十二¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　四休堂詩集¶
　周諤字亷彦鄞人生而秀頴十嵗如成人十四入太¶
　學力學勤苦登元豐二年進士第益究六籍諸子百¶
　氏之説悉論著其本㫖為文踔厲競爽超古作者不¶
<pb:KR4h0067_WYG_092-1b>¶
　以絺章繪句為工言必期于有用旁至天文地理罔¶
　不該博初調桐城尉辭不赴迺遊潁昌訪舅氏范忠¶
　宣公時文潞公司馬温公富韓公皆在數得請益造¶
　詣逺大國子祭酒豐稷給事中范祖禹交薦之後知¶
　南雄以言邊事忤時相入黨籍遂退而家居作四林¶
　堂日與其弟籃輿野榜徜徉山水間時為詩歌自娛¶
　客至具樽爼隨所有殽簌終日談論古今未嘗一語¶
　及官事士論髙之¶
<pb:KR4h0067_WYG_092-2a>¶
　　萬金樓(月湖馮氏/建以施藥)¶
㡬年江上夢黄鶴意悠悠百尺獨臨水萬金難買秋杵¶
聲喧藥市欄影枕漁舟應有壺中客分身向北遊¶
　　澄輝閣¶
雄建俯空濶下瞻霄漢浮眼將雲漠漠心寄水悠悠日¶
暖鳥飛鏡月凉魚弄鈎行期分此景家在甬西頭¶
　　西湖¶
曉鏡初開淑景明使君風味一般清身從菡蓞林中過¶
<pb:KR4h0067_WYG_092-2b>¶
人在鯨鯢背上行妙舞屢翻紅藥鷰清詞時囀紫薇鶯¶
賡歌乆矣虚前席肯向樽前戀麴生¶
使君修禊與民游千里笙歌水面浮動地雄風塵外起¶
截天雌霓雨中收登䑓已有難并樂擊壤寧無寡和憂¶
却憶内家新賜火海棠無數出墻頭¶
　　衆樂亭¶
雙虹倒影上簷楹碧水澄空一鏡明野草閒花無限趣¶
短藜幽榜不勝情已知風月隨人意聊為湖山載酒行¶
<pb:KR4h0067_WYG_092-3a>¶
却訝錦囊賡夢艸坐令詩思繞寰瀛¶
　　望春山¶
四明罌脰湖西南列羣峰兹山乃獨立勢欲排蒼穹白¶
鶴殿其西丹丘嶼其東怪石卧猛虎靈湫蟄神龍斸雲¶
藥圃潤泛水桃源紅我來凌絶頂倒身丘島中况當清¶
秋時氣候清且融窮幽心宇曠眺望目光窮緬彼滄海¶
人偕我蓬萊宫采芝當永年還丹有𤣥功朗誦招隠篇¶
飛空快埃風¶
<pb:KR4h0067_WYG_092-3b>¶
　　棋盤石¶
幽器如盤隠者誰尚傳遺局舊壇基磨苔枰路存纎縷¶
掃葉楸紋露㡬絲屐齒折來初破跡斧柯爛後已忘饑¶
千年故事空相憶惟見春風草緑離¶
　　芝山¶
乗閒特地抱琴過堪羡名山勝事多近望梅林連雪隖¶
遥觀芝嶺接雲阿時康只聼羣民樂世治那聞四皓歌¶
此景此山㸔不厭愧予衰老奈如何¶
<pb:KR4h0067_WYG_092-4a>¶
　　佛蹟巖¶
靈山名大蓬香水靄薝蔔龍祖乆覆䕶雲物翳深谷拂¶
衣向刼中神斧㫁蒼玉至今天人尊靈跡印金粟頗聞¶
開士䜟飛錫隠嵓麓坐令湖海間香供走川陸巍巍䖍¶
報地色相儼金屋緬想舊巾瓶猶能慰心目籃輿訪蓮¶
社一笑欣自足撫事動幽尋疇能念榮辱松檜裊如見¶
餘力付棋局更覺夢中身翛然百無欲¶
　¶
<pb:KR4h0067_WYG_092-4b>¶
　¶
　¶
　¶
　¶
　¶
　¶
　¶
　兩宋名賢小集巻九十二¶
