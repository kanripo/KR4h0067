# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.672115
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百六十五
<pb:KR4h0067_WYG_165-1a>¶
欽定四庫全書¶
　兩宋名賢小集巻一百六十五¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　梅谿詩集(五/)¶
　　寳印叔得小假山以長篇模寫進士欽逢辰和之¶
　　某次韻并簡欽¶
越絶天台温鴈蕩萬壑千巖各形狀錢塘風物更奇絶¶
<pb:KR4h0067_WYG_165-1b>¶
杕屨年時記曽訪歸來戲闢小園林十里西湖藏甕盎¶
(予嘗以甕植蓮有詞云/一盤池地十里西湖是)悠然入眼皆吾山羅列軒窗一¶
何壯止菴道人真有道種竹蒔花近丘壙何人好事贈¶
假山潛澗新添小屏嶂却疑遷徙從平泉更恐飛來自¶
秦望(秦望有飛來/山飛來石)世間贗物何止此沙佛儒衣龍亦象¶
道人於物意豈留異日從教散天壤花木篇章兩游戲¶
林下高風真可尚來游蓮社有詩人句比昌黎更豪放¶
我休説假復論真真假通同歸一相¶
<pb:KR4h0067_WYG_165-2a>¶
　　次韻昌齡西園十首¶
　　　黄楊(予歸自武林黄楊稍枯命/工去藤蔓苔蘚復有生意)¶
黄楊庚甲與吾同樹已蕭疎我亦翁藤蔓稍除苔蘚去¶
嵗寒猶解傲霜風¶
　　　葡萄¶
滿架龍鬚巻復伸堆盤馬乳釀青春潑醅一斗宜延客¶
莫博涼州學漢人¶
　　　修竹¶
<pb:KR4h0067_WYG_165-2b>¶
至樂齋西碧玉竿清陰時過酒杯寒明年看長纎纎筍¶
解籜當為漢帝冠¶
　　　梅¶
拂雲修竹遶吾家竹裏仍栽第一花好句更同林處士¶
月黄昏後影横斜¶
　　　桃¶
欲留王母盤中核兼採秦人洞裏薪此事渺茫花笑我¶
不如聊賞故園春¶
<pb:KR4h0067_WYG_165-3a>¶
　　　李¶
長念詩人詠子嗟團欒繞樹日敧斜冰盤行薦炎天實¶
不用東門學種𤓰¶
　　　杉¶
記得先人手自栽森然千尺盡成材翠絲結作思人樹¶
他日兒孫豈忍摧¶
　　　桂¶
丹霄休歎路難通學取燕山種桂叢異日天香滿亭院¶
<pb:KR4h0067_WYG_165-3b>¶
吾廬當似廣寒宫¶
　　　栁¶
何幸先人有敝廬不妨同種栁千株垂陰覆地寧無日¶
作雪漫天肯似榆¶
　　　菊¶
百花春放菊秋榮霜裏鮮鮮照眼明嵗晚不妨開自笑¶
何須三嗅泣繁英¶
　　二月二日焚黄天色開霽賔游並集存沒有光悲¶
<pb:KR4h0067_WYG_165-4a>¶
　　痛之餘因成鄙語¶
三釡深悲不逮親九天命下賁雙墳痛將淚雜香醪奠¶
忍見衣隨告墨焚漠漠濃隂初閣雨暉暉煖日旋披雲¶
餘生難報劬勞徳猶有孤忠可報君¶
　　小卜園納涼¶
屏迹丘園世事輕澹然滋味似孤僧平生願學昌黎伯¶
宰相三書獨不能¶
　　館中三月晦日聞鶯胡邦衡有詩用東坡酴醿韻¶
<pb:KR4h0067_WYG_165-4b>¶
　　有君側無讒人發口不須婉句某次韻¶
久傷伐木廢每歎吾生晚黄鳥從何來喬林緑垂幰忽¶
作相呼聲朋來無近逺高翥凌雲煙斜飛集池苑中有¶
幽谷吹遲遲下遙巘羣音巧相和出語獨不婉啞啞如¶
老烏聞者弓欲挽知心有杜鵑勸爾故園返¶
　　過婺州同年王節推夷仲黄教授萬頃鄉人華主¶
　　簿子周㑹飲雙溪樓¶
年時嘗泛婺溪舟未上清風八詠樓天為故人償夙願¶
<pb:KR4h0067_WYG_165-5a>¶
(辛巳五月至婺溪夷仲諸同年/有登樓之約忽聞欽宗諱遂止)水知吾輩喜清流沈郎¶
不為吟詩瘦王粲長懐去國憂明日山川共人逺鄉情¶
年契兩悠悠¶
　　種蔬¶
歸來日彈鋏食無肉與魚却將種花地町畦毓嘉蔬驕¶
陽每抱甕時雨親荷鋤青青有生意令我顔色舒寧憂¶
饉與饑亦有瓶中儲前身老闍黎(或云予前身嚴闍/黎也因以戲云)蔬¶
氣端未除文字亦宿業復坐魚蠧書蠧書仍食蔬苦澹¶
<pb:KR4h0067_WYG_165-5b>¶
味有餘況兹清淨根分來自僧居端能納須彌聊爾秀¶
郊墟洗我腥羶腸(退之詩云聲名暫羶/薌非止為魚肉也)襟宇生清虛豈¶
惟陶淵明吾亦愛吾廬荒園涉成趣枯藤當安輿困耽¶
案頭巻饑箸盤中菹孔門陳蔡色借問何如予¶
　　次韻題寳印叔蘭若堂¶
何處名蘭若依山結草堂花枝法雨潤心地佛燈光浮¶
世囂塵隔空門嵗月長林間有啼鳥聴法亦來翔¶
　　掃室¶
<pb:KR4h0067_WYG_165-6a>¶
灑掃學者事陳蕃何不然要令天下淨端自室中先¶
　　讀書¶
入政慚無學還家更讀書翻同小兒輩相共惜居諸¶
　　奕碁¶
光景老尤惜忍銷枰奕間娯賔欠絲竹一局戰清閒¶
　　昌齡欲游白石興盡而止予亦思前年之游遂次¶
　　其韻¶
前年蠟屐逺尋幽洞府曽經一宿留詩句親題碧雲裏¶
<pb:KR4h0067_WYG_165-6b>¶
夢魂時到白巖頭風生見説欲飛去興盡何如且罷休¶
他日相呼老兄弟飄然杖屐共翺游¶
　　張器先和詩復用前韻¶
心欲齊賢媿未齊逺蒙佳句警昏迷音如鼓瑟鏗清廟¶
味似煎茶鬬建溪憂國非同長卿病感時端類少陵題¶
二松豈是淹賢地鳬鶩文書漫抱攜¶
　　題雙瀑¶
女媧石爛㡬經修天漏猶餘兩派流離合無心元不競¶
<pb:KR4h0067_WYG_165-7a>¶
朝宗得路却相投干雲寳劔真同氣出蕩神龍不異湫¶
(鴈蕩有大/小二龍湫)何用築門防俗駕林泉自是少人游(雙瀑亭/壊久矣)¶
(洪丞命工起廢氣象一新且/欲築門以防俗駕故及之)¶
　　家食遇歉有飯不足之憂妻孥相勉以固窮因録¶
　　其語¶
淵明事高尚瓶中缺儲粟魯公凜名節乞米給饘粥廣¶
文富才名官冷飯不足少陵老風騷橡栗拾山谷嗟予¶
何為者處世真碌碌謀生一何拙甔石無儲蓄三年兩¶
<pb:KR4h0067_WYG_165-7b>¶
去國囊槖罄水陸還家索租苗不了臘與伏前秋遭颶¶
風摧折數間屋今年丁大祲破甑塵可掬絶糧瘦百指¶
告糴走羣僕鄉鄰苟不救定恐填溝瀆家藏千巻書父¶
子忍饑讀一字不堪煮何以充我腹細君笑謂我子命¶
難食肉去嵗官臺省僥倖食君禄有口不三緘月奏知¶
㡬牘聖明儻不容寧免逺竄逐歸來固已幸富貴非爾¶
福東臯二頃田得雨尚可穀子耕我當耘固窮待秋熟¶
　　郡齋即事追和范文正公韻¶
<pb:KR4h0067_WYG_165-8a>¶
理郡端如理亂絲范公往矣欲誰師典型猶有堂中像¶
光豔長存壁上詩未報國恩嗟老去不逢人傑恨生遲¶
一尊坐對鄱江月耿耿忠懐祗自知¶
　　郡齋對雪¶
平生為雪牽詩興今日無詩奈雪何淨几翻書擁爐讀¶
冷齋呵硯帶冰磨寒江獨釣句思栁銀海光搖人憶坡¶
欲兩三杯賀豐嵗却憂疆埸正干戈¶
　　子應和詩再用前韻¶
<pb:KR4h0067_WYG_165-8b>¶
江東臘雪為誰多清逼官梅興動何堂坐玉芝勞想像¶
(州宅有/玉芝堂)句工冰柘老研磨賡酬往事思蓬島(辛巳春館/中唱和最)¶
(盛/)災異狂言忤諫坡(是嵗上元雷雪併作某/嘗論災異諫坡不悦)聴取金華¶
新號令要須白戰不持戈¶
　　閏月三白二首¶
閏月生明後(初四日/雪作)江天未臘時風翻禹門浪花糝月¶
宫枝(桂花一/秋三放)照夜皎珠樹秀庭祥玉芝定知年大有何¶
止麥相宜¶
<pb:KR4h0067_WYG_165-9a>¶
迎臘雪三白未春花萬株神仙森玉府天象粲台符詞¶
吐水流峽鼎成風擊湖鬢邊絲可織四皓盍添吾¶
　　和洪景盧用三白韻作四白詩¶
大似佛世界端如玉燭時穆家兄弟味楊氏子孫枝(楊/震)¶
(四世為公以/清白名家)鄞海明瑤柱(四明出/光瑤柱)鄱亭望秀芝(鄱江有/四望亭)¶
(北望芝山州/宅冇芝秀閣)祁寒繇政拙去倍二誠宜¶
楚士照千乘韓梨夸數株舜門紛執玉堯岳衒分符寳¶
結文房友鑑明狂客湖郊圻正多壘兵㑹憶夷吾(兵車/之㑹)¶
<pb:KR4h0067_WYG_165-9b>¶
(四/)¶
　　臘盡日又雪洪復作五白詩再和¶
天地俱同數嘉平欲盡時栁飄彭澤絮松壓大夫枝越¶
絶山飛洩(越有瀑布/名五洩)文登石産芝(登州海上五/島皆生石芝)濫騎為¶
郡馬深願穀相宜¶
日掩雲間色(李嶠詩雲/間五色滿)榆栽天上株芳聨仙桂籍窮送¶
舊桃符逺岫明廬阜澄江接帶湖宣麻開晉國入蔡憶¶
金吾(裴晉公五拜相/金吾謂李祐也)¶
<pb:KR4h0067_WYG_165-10a>¶
　　不欺室三字㕘政張公書也筆力勁健如端人正¶
　　士儼然人望而敬之因成古詩八韻¶
雲山老人國大老歴代遺編飫探討餘事游神翰墨問¶
乘興濡毫快揮掃嚴霜烈日如魯公抉石奔泉陋徐浩¶
國朝君謨書第一大字劣於行與草雲山心畫無不長¶
筆力縱時書更好我來求字葢求人不為有官縁有道¶
紫岩之銘雲山筆不欺室中雙至寳玉簫峯下梅花溪¶
願學雲山歸去早¶
<pb:KR4h0067_WYG_165-10b>¶
　　送翁東叟教授¶
三十年間舊友生眼青頭白見交情官於湖北況尤冷¶
詩不江西語自清行李少留呉芮國夢魂先到謝公城¶
扁舟便合相隨去薄有田園正可耕¶
　　送蔡倅¶
白首論文得蔡侯江東尊酒半年游龍頭家世高千佛¶
驥足聲名重一州方喜同僚呉芮國不堪回首仲宣樓¶
送君撩我思鄉意薄有田園歸去休¶
<pb:KR4h0067_WYG_165-11a>¶
　　李懐安擁麾入蜀道出鄱江見贈二詩依韻奉酬¶
不肯隨羣慕鶴軒慨然丹陛吐危言坐看蜀道平如地¶
可見忠臣勇似尊駟馬橋邊驅弩矢杜鵑聲裏擁旂旛¶
要須入境詢風俗首訪嚴遵李仲元¶
一麾出守楚東城邂逅論交媿孔程元禮仙舟行色好¶
子猷雪棹去心輕虎符稔服君家世鴈蕩行逃我姓名¶
酒盞詩篇話時事江湖何日更尋盟¶
　　子應贈蜀中石刻十巻詩以謝之¶
<pb:KR4h0067_WYG_165-11b>¶
金華石刻滿西州不惜明珠輒暗投詩泣鬼神追雅頌¶
義深君父妙春秋(公有答春秋書深/取左氏義深君父)隨身連軫崔評事¶
插架懸籖李鄴侯掃室焚香讀終巻光芒萬丈照螺洲¶
　　次韻嘉叟讀和韓詩¶
孔孟乆不作況雄莫能和韓公生有唐力欲拯頹挫文¶
興八代衰學救諸子過佛老蔓中華微公衽其左餘事¶
以詩鳴語險鬼膽破汗瀾高駕天捷敏劇飛笴騎龍歸¶
帝旁玉日人間墮汗流籍湜輩圭璧分半箇栁和辭擬¶
<pb:KR4h0067_WYG_165-12a>¶
騷郊聨語成些咸知泰山仰誰繼北窗卧我本&KR1085;鹽生¶
久供筆硯課幽香摘天葩光豔拾珠唾後公三百年杖¶
屨無從荷世無六一翁孰知珍古貨巴詞擬陽春僭竊¶
罪宜坐神交有吾宗涉世同坎軻學繼青箱王詩高碧¶
紗播勉令添和篇才薄知何柰謬同赤效白深媿愈知¶
賀世事置勿論蚊睫蟲容麽¶
　　元夕次何憲韻¶
火樹銀花遍九衢天移星斗下空虛心憂機婦寒窗士¶
<pb:KR4h0067_WYG_165-12b>¶
詩句分明似諫書¶
鄱陽燈火類殘星風雨那堪更滿城為郡何如在家好¶
長檠不似短檠明¶
　　喻叔奇采坡詩一聨云今誰主文字公合把旌旄¶
　　為韻作十詩見寄某懼不敢和酬以四十韻¶
斯文韓歐蘇天下三大老蘇門六君子如籍湜郊島大¶
匠具明眼一一經選攷豈曰文乎哉葢深於斯道諸公¶
既九原氣象日衰槁山不見泰華水但識行潦詞人巧¶
<pb:KR4h0067_WYG_165-13a>¶
騈麗義理失探討書生蔽時文習義未易討著述豈無¶
人紛紛漫華藻有如分裂時僭為各城堡同年廣文君¶
所作非小好高吟薄風雅古學窮渾灝讀史正豕亥觀¶
詩辨形夭千篇冰玉清萬字波瀾浩心慕大手筆所恨¶
生不早鄉令門及韓不類端可保賞識遇歐坡當為篋¶
中寳聲名終不掩光豔姑自葆嗟我最不才兀兀首空¶
皓半生槐踏黄晚景葢張皁出守屢及𤓰還家僅嘗稻¶
(去六月還家/九月赴泉山)田園荒淵明江海客張鎬塵埃未能脱憂¶
<pb:KR4h0067_WYG_165-13b>¶
患苦相惱愁攅卧蠶眉(相者謂予眉如/卧蠶主多愁苦)痛徹伏犀腦(近/苦)¶
(頭/疼)何當歸故山已書下下考鍾筆況久閣盧經徒獨抱¶
古文如金城偏師詎容擣小詩時自遣句法未知造廣¶
文賢關舊聲氣同濕燥食共朝&KR1085;辛案對夜螢薧䇿杖¶
游西湖尋梅插晴昊鄱留九十日呼酒羅脯棗潯陽三¶
年别心若風中纛書來問寒温仍效世俗禱手寫十新¶
詩價重百磲碯情意何勤勤許與太草草那能把旌旄¶
但可供灑掃何為以西子國色沈嫫媪前言葢戲耳細¶
<pb:KR4h0067_WYG_165-14a>¶
讀笑絶倒却將寄來詩録附雅戲藳(叔奇嘗作/雅戲集)¶
　¶
　¶
　¶
　¶
　¶
　¶
　¶
<pb:KR4h0067_WYG_165-14b>¶
　¶
　¶
　¶
　¶
　¶
　¶
　¶
　兩宋名賢小集巻一百六十五¶
