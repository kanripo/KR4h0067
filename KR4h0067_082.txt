# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.905190
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷八十二
<pb:KR4h0067_WYG_082-1a>¶
欽定四庫全書¶
　兩宋名賢小集巻八十二¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　歸愚集¶
　葛立方字常之江隂人諡文康勝仲之子諡文定邲¶
　之父也天資髙邁博覽諸子百家言詩文信筆抒寫¶
　不加持擇與弟立象妹壻章道祖同登紹興戊午進¶
<pb:KR4h0067_WYG_082-1b>¶
　士累官吏部侍郎因迕時相罷去自號歸愚居士築¶
　堂三楹扁曰餘慶優游以終老焉¶
　　避地傷春六絶¶
一年春事又瓓珊可惜芳菲愁裡㸔慎勿掃花供餵馬¶
惱人秀色自堪餐¶
洛陽宫闕半成灰草草花枝濺淚開國色天香消息㫁¶
粧䑓誰奉紫金杯¶
枯藤六尺步長阡客裏韶光絶可憐好著青楓重試火¶
<pb:KR4h0067_WYG_082-2a>¶
西陽三日突無烟¶
碧羅天宇亂花稠搔首花隂只重愁頭上無貂堪換酒¶
開箱頼有鷫鸘裘¶
石門連日動征鼙花栁無情自繞溪回首故園今好在¶
杜鵑花落子規啼¶
菖葉青青杏蕋新牛耕白水一犂匀蒨裙窺愛踈籬晚¶
不是沉香倚太真¶
　　天寳三絶¶
<pb:KR4h0067_WYG_082-2b>¶
凝碧池頭絃管聲秋槐落葉若為情王維空咏朝天句¶
誰似當年雷海青¶
翠輦重登勤政樓紅桃依舊唱凉州但知玉笛傳佳曲¶
不記鈴聲動客愁¶
飄渺黄裙墮游水瓓斑錦襪委嵬山臂環留得知何用¶
羞殺新豐謝阿蠻¶
　　攜家避地二首¶
菟裘真可老飄寓失初心去去家山逺行行澤國深光¶
<pb:KR4h0067_WYG_082-3a>¶
隂三翼過情緒二毛侵何日干戈定鷗盟得再尋¶
生身恨晼晚喪亂遺吾遭百嵗大槐過三年空谷逃平¶
羌無上策醫國付羣豪老大傷篷轉相攜破濁醪¶
　　鹹倉作呈叔能同官¶
平生懶作子公書俛首銓曹一紀餘第有神馳招隠館¶
乆無夢到承眀廬文字真宜覆醬瓿技能只合服鹽車¶
清才弗悟亦塵役早晚促君登石渠¶
　　直孺叔用韻見贈再和為謝¶
<pb:KR4h0067_WYG_082-3b>¶
異時黌舍共翻書黄巻相從樂有餘十載乖離馳别夢¶
半生飄蕩失吾廬飲江偶脱胡人馬並海欣逢長者車¶
軟語蟬聫相勞苦羈遊情緒一浮渠¶
　　次韻陳文仲¶
小園邈在古城隂為愛寒葩杖履尋却笑蓬廬簷下客¶
對花熟睡亦何心¶
低枝垂蕋逗踈隂不學髯龍幹百尋此去江南知㡬驛¶
只今誰動故人心¶
<pb:KR4h0067_WYG_082-4a>¶
　　大人遊千金訪張仲宗以守舍不得侍行用仲宗¶
　　韻二首¶
古寺依烟艇一篙春水深石壇幡轉影玉殿磬流音客¶
有張公子僧皆支道林行行雲水窟幽夢𣺌難尋¶
聞道千金好幽人已奠居森森松遶寺汨汨水循渠旅¶
泊未妨酒長饑猶著書謫仙詩酒地今尚指匡廬¶
　　和叔才餉酒¶
百事不掛眼一尊難暫忘伻來須酒聖客至引杯長桑¶
<pb:KR4h0067_WYG_082-4b>¶
落開新甕崑崙接舊觴鵝兒黄液重象鼻碧筩香銀海¶
俄増量金嬰可配漿蟻浮甘㶑灔石飲見温良世事紛¶
忘去詩情合得嘗醉來庭宇眩醒後竹隂凉釀鄙平原¶
縣隣防吏部郎糟丘誠可老不用爾聲將¶
　　次韻蔡仲平察院中秋¶
素魄經秋分外眀桂枝濃傍蕋宫清人寰散影千山白¶
愁絶村村砧杵鳴¶
不是銀河隠半輪滿天散彩絶埃塵幽懷想得如羅隠¶
<pb:KR4h0067_WYG_082-5a>¶
耿耿相㸔似故人¶
　　次韵仲平病間齋祠¶
居士彈一指森羅萬象皆聊須三昧酒不奉八闗齋雨¶
罷簾初捲山迎榻自排蕭然忘世慮心境兩相諧¶
　　次韵林梅卿吏部遊湖¶
竟日闗心朱墨間西湖好在且偷閒光凌萬頃搖銀海¶
興愜千鍾倒玉山未辦綵毫書側理只愁赤壁下烏蠻¶
客兒忽墮池塘句格律都髙漢以還¶
<pb:KR4h0067_WYG_082-5b>¶
　　周元舉侍郎梅花次韵三首¶
不隨羣卉艷陽天㡬樹孤芳玉磵前萬樹偏宜髙士卧¶
一枝奪得化工權憂虞莫問兵戈滿賞玩要須酒盞先¶
雖是廣平心似鐡也應作賦詠蕃鮮¶
山村疑有散花天五出瓊瑤忽滿前地僻聞香尠韓夀¶
漏深濡蠟照公權賞心共付尊中美索笑誰為席上先¶
他日成隂子如綻不堪對酒割芳鮮¶
恠底窮冬雪滿天一枝香艷媚尊前未應黒帝專司殺¶
<pb:KR4h0067_WYG_082-6a>¶
誰道青陽獨擅權冷伴素蟾斜弄影輕飛么鳯欲相先¶
坐中人是王夷甫幽韵青標兩鬬鮮¶
　　次韻洪慶善同飲道家賞梅¶
陌上風光驚老眼簇新香韻惱騷人霜晴日淡虚庭裏¶
玉骨幽貞不嫁春¶
麝臍飄馥來踈蕋霜女將寒墮瘦枝數朶臈前舒冷艷¶
催花羯鼓未應知¶
寒葩脉脉畫堂新同是巡簷索笑人獨把幽姿伴氷雪¶
<pb:KR4h0067_WYG_082-6b>¶
舒花結蕋不闗春¶
立盡黄昏賞玊肌月華無語上踈枝絶憐熟睡含章畔¶
無限花飛總不知¶
　　遊衢州烏巨山乾眀寺¶
烏巨山前談實諦江郎巖畔逗真機白虹示滅知何處¶
去採山桃人不歸¶
　　次韻劉卿任飲散感秋之作二首¶
雲子登塲賽鼓讙村南村北盡黄冠㡬聲乾葉下碧甃¶
<pb:KR4h0067_WYG_082-7a>¶
數尺瘦山浮畫攔水落野橋魚網掛月懸煙浦鵲枝寒¶
新秋愁絶他鄉客衣帶年來如沈寛¶
華堂不料着野客草服底同章甫冠鷗外翠光清醉眼¶
尊前爽氣動危欄霜沉紫荇玉奩濶風脱丹林煙髻寒¶
百榼香醪消萬斛酒中跌宕頼君寛¶
　　小酌招友時九日¶
寳篋開緗葉香塵墮柘羅湯鳴簷雨細盞占隴雲多連¶
日伊蒲塞今朝熱洛河春風入詩腹五字與君哦¶
<pb:KR4h0067_WYG_082-7b>¶
眼眀逢九日習氣自多生官冷有閒趣花開無世情元¶
囂何許是素滻第存名百嵗風狂士東籬且掇英¶
　　前訪叔才旋䝉賜詩以貧不能留客為愧次韻¶
一舸風㠶放晚秋訪君幽巷卜淹留緑搖岸栁容如舞¶
碧蘸溪毛美可羞喜見林宗歡欲絶乆欽阿大語難休¶
士貧雞黍無勞具謀食何如道可謀¶
　　和道祖韵¶
未落天狼未止戈誰能頻擊唾壺歌奕棊聊欲消憂耳¶
<pb:KR4h0067_WYG_082-8a>¶
飲酒無如作病何孫紹那憂鄉太逺退之莫嘆日無多¶
菟裘已向菁山卜從此棲遲到髪皤¶
　　大人築室將畢道祖亦作宅基治園作四詩示道祖¶
習隠肯回駕求榮難着鞭有心營緑野無夢到凌烟盞¶
斚花開裡簷楹鴈落邊氷清仍玉潤共此一山川¶
篷轉欣初定泛金非我鄉買田無好畤共宅有清漳菱罷¶
水天接春回花草香邗溝風月地恰悵隔参商¶
兩地屹相向幽園早辟疆君方林上塢(聞移梅栽于上/塢作梅林甚盛)¶
<pb:KR4h0067_WYG_082-8b>¶
吾亦沼横洋鑿翠闢窻户入天棲棟梁東屯寒月夜老¶
杜只茅堂¶
世事只如許幽居試樂哉報安知楚竹索笑得江梅岸¶
放平湖入窻邀逺岫來兩家車馬地莫遣染蒼苔¶
　　次韵道祖書懷¶
白雲深處縛柴荆一壑灣環似有情志氣已超名利外¶
年華難與嵗時衡濁賢清聖時同酌上尾平頭得共評¶
莫問鶴翎由喙拔此心乆與白鷗盟¶
<pb:KR4h0067_WYG_082-9a>¶
　　次韵法觀送紅梅¶
羅襪初凌一水間霜深應怯夜來寒含章簷下渾氷雪¶
却要騷人帶醉㸔¶
　　胡樞横山堂¶
鬱葱佳氣渾如沐霧閣雲窻丹雘新玉盌金杯有㣲玷¶
瑤林瓊樹無纎塵枕溪飽度看山日横海小乖嬉水春¶
上古乾坤隨處有素琴濁酒且闗身¶
雲夢胸中吞八九了無官事苦相闗廟堂曽引五星縷¶
<pb:KR4h0067_WYG_082-9b>¶
巖壑今䟽八節灘鳥織白雲機杼濶溪喧蒼石杵砧寒¶
東山難戀山中相梅子枝頭正著酸¶
朱甍碧瓦市塵逺遶舍泉啼山復横勝䖏争長渾僕妾¶
亂來有此㡬公卿已公茅屋實父子裴氏午橋真弟兄¶
竟日倚欄天外眼世間軒冕一毫輕¶
春過木濃山轉翠雨餘湍漲石添痕主人正自笏柱頰¶
客子底容裾撤門好鳥傍人窺野核亂雲釋嶠落芳尊¶
真成命駕輕千里李杜文章得細論¶
<pb:KR4h0067_WYG_082-10a>¶
天然平逺染百幅泚筆底須束絹傳窻户吐吞新日月¶
風烟出没舊山川白公築室地多少揚子草元文五千¶
筋力尚堪駈使在異時重泛白蘋船¶
　　連日灌畦&KR0034;菜廢作詩¶
莫問新來額挿犀了無魂夢到金閨平頭上尾慵搜句¶
重後輕前且灌畦正自無人嘗鼎臠不知有客辨萍虀¶
瘦郎三九同芻豢野薺從教施五溪¶
　　送李元孟赴湖南漕屬¶
<pb:KR4h0067_WYG_082-10b>¶
君忽湘潭去斜陽馬首銜將無催白髪正坐此青衫暑¶
雨駈魚嬋薫風入鱟帆南來衡嶽雁引領望書函¶
　　踈慵¶
閒處著踈慵鮮鮮幽桂叢讀書聊竈北避世且墻東市¶
駿卑蘓代求徴謝子公丹心阻閶闔欲付小心風¶
　題卧屏十八花¶
　　姚黄¶
抗旌汾浦根移白豎箔藍闗花染紅欲識龍媒空萬馬¶
<pb:KR4h0067_WYG_082-11a>¶
宫袍黄挾御爐風¶
　　八仙¶
瑤林瓊樹非人世種得仙花雪作團后土祠邊還寂寞¶
只今空對畫圖㸔¶
　　榴花¶
琴軫含房風力㣲盈盈脉脉度炎暉恠來一夜丹鬚拆¶
杯酒新翻艷冶衣¶
　　薔薇¶
<pb:KR4h0067_WYG_082-11b>¶
香風細細入東榮嫩刺柔條叠絳英飛下神霞縁底事¶
剪來曽倩董雙成¶
　　杜鵑¶
雲昏水暖草萋萋空谷無人獨杖藜却憶西江石樓老¶
送春花下子規啼¶
　　牡丹¶
北廊東院滿畦栽嫩紫輕紅次第開直與牆葵較多少¶
二千里外一枝來¶
<pb:KR4h0067_WYG_082-12a>¶
　　山茶¶
十月幽園開曉風層層絳蕋艷芳叢江南只慣收鷹爪¶
誰願山前鶴頂紅¶
　　梅花¶
含章英落佳人睡却月香殘水部詩何似江南覔春信¶
和香先得最南枝¶
　　蜀葵¶
傾心小圃陽初照束火中庭雨不霑裊娜腰支渾欲舞¶
<pb:KR4h0067_WYG_082-12b>¶
好令韓偓賦香奩¶
　　杏花¶
攜來仙種手親栽春閙枝頭滿意開正拂文君酒壚上¶
莫教蜂蝶等閒來¶
　　酴醿¶
玉骨檀心不肯粧牽絲引蔓過東墻正須把酒酬清艶¶
莫待幽香閟枕囊¶
　　海棠¶
<pb:KR4h0067_WYG_082-13a>¶
濯錦江邊雨露勻杜鵑啼血染香繒定縁佳䖏詩難貌¶
可是無花開杜陵¶
　　黄菊¶
秋入重陽氣倍清東籬採菊眼偏眀杯中要作茱萸伴¶
不是湘纍飱落英¶
　　芍藥¶
沉水飄香透藥塵紅燈爍爍一枝春䑕姑倚檻雖無頼¶
未肯甘為侍近臣¶
<pb:KR4h0067_WYG_082-13b>¶
　　桃花¶
細㸔裂錦又蒸霞黄師塔前江上花折得一枝眀老眼¶
與兒洗面作容華¶
　　苣霜¶
宻葉髙叢傲嵗寒殷紅膩緑映江干沉香亭畔無消息¶
頼有霜前秋牡丹¶
　　牽牛竹¶
髙節本為青女伴牽牛勿誤配龍孫孔融天下無雙士¶
<pb:KR4h0067_WYG_082-14a>¶
並坐尊前對虎賁¶
　　白菊¶
天上新栽琪樹枝拖雲帶月下瑤墀須知正自真仙種¶
豈是金鈿未染時¶
　　不飲¶
蒲團藜杖屋三間世故真成觸與蠻但有雲山供送目¶
倘無尊酒亦開顔吳宫雪紵鶴翎散越地風荷象鼻灣¶
老子何曽持入夢百年倐忽鬢毛班¶
<pb:KR4h0067_WYG_082-14b>¶
　　月蝕¶
六月炎天氣鬱蒸懸空寳鏡没埃塵長歌不見徘徊影¶
並出初無齟齬輪麟鬬何因識星度鵲飛誰復見天津¶
春秋不著誠非異母惑東家號素臣¶
　　聞歌二絶¶
初唱城闉雁影寒玉喉䆗窱軃雲簮小叢底處傳歌様¶
供奉棃園人姓南¶
月眀如鏡酒如空響谷清聲出漢宫怪得中庭紅葉墮¶
<pb:KR4h0067_WYG_082-15a>¶
琉璃帳底唱迴風¶
　　&KR0757;葉舟凌巨浪訪道祖¶
一牛鳴處是君家乗興烟篷蹴浪花銀浦流雲新得路¶
人驚仙客在浮槎¶
一頃煙波𣺌太空獨&KR0757;蓮葉破青銅炊烟不動無人迹¶
底處求僧與二童¶
　　春日野飲¶
十載干戈僅脱身殘年重作太平民杯鐺有趣于中好¶
<pb:KR4h0067_WYG_082-15b>¶
花栁無情分外春不逺上元新甲子肯將短筆怨庚寅¶
從教蕙帳驚猨鶴却欲重彈冠上塵¶
　　余起官宫庠與道祖通判乆聚乍散每有懷想作詩¶
　　五十韻道二十餘年出處寄呈¶
初拜清揚日菰城荻始芽家聲潢出渭駿氣馬生涯博¶
識該三篋宏才記五車髙眀挈日月文彩炫雲霞結友¶
方傾盖連姻復附葭鳯軿銀燭映鸞扇彩雲遮去作南¶
陽别俄成澤國賖復都先玉轡濉水㑹仙槎我止䢴溝¶
<pb:KR4h0067_WYG_082-16a>¶
第君歸霅水厓扮闗方馳擔毳幕忽鳴笳茂苑依城堞¶
菁山隠&KR0008;谺林巒迷霧豹鼓吹只池蛙宇宙焦先室庖¶
厨蔡樽茄旋聞剪虵豕却共注魚鰕經笥精藍肄辭鋒¶
試席誇棘闈排勝陣楓殿趂朝赮聫籍攀丹桂連名掇¶
墨緺枕溪同擇勝築室共崇窊許邁通懸霤何君住若¶
耶竒礓爭磊砢嘉卉鬬紛葩風入黄蘆浦煙横白鷺沙¶
鷁舟行櫂短蟻酒酌尊汙覔句文詞競秤棊笑語譁¶
山深陪杖屨林僻預𤓰茶歌放卑王豹琴閒鄙里巴朝¶
<pb:KR4h0067_WYG_082-16b>¶
遊趂奔鹿暮宴起棲鴉溪上方霏屑山隂遽及𤓰殿訶¶
紛候吏罄折擁晨衙踊躍良朋賀睢盱野老呀銅章輕¶
擲置銀紱嗣榮加還與牛同皁寧嗟鳯在笯歸來齊靖¶
節隠去類祁嘉鴆堇功名㑹膏梁釋梵家果因流菜葉¶
倐爾認桃花杜口傷鳴雁持鈎出睡虵少多臨濟捧生¶
死秘魔义蔬食期羮芋游心正倚麻一朝牽吏鞅瑣質¶
濫京華宫邸便清佚官曹懼過差學無禆稚騃儒或變¶
淫奢仰徳勞心膂陳情費齒牙幸蒙魚網細數寄雁行斜凝望¶
<pb:KR4h0067_WYG_082-17a>¶
千巖阻何因兩槳挐身修誰琢伐詩病孰疵瑕縮地今無費移山¶
昔見夸願憐魚自適莫惜馬頻撾驥尾終期附牛鳴幸不遐清標¶
如㑹覿羇旅失悲嗟悃愊煩清縷凄凉倦絳紗聊須哦短句緘印錦溪砂¶
　　奉祠太一¶
鼕鼕鼛鼓不勤民幻出琳宫逺世塵風咽唄聲金殿邃¶
日移幡影石壇新雲軿揺曳來三境霧帳凄迷妥十神¶
堪笑茂陵成左計虚將棗脯侯秋春(鄙意欲以春秋祭/太一所用如雍畤)¶
(物而加/棗脯)¶
<pb:KR4h0067_WYG_082-17b>¶
　　次韻陳廷藻户部西湖快目堂之集¶
氷壺影裡集朋從三雅同傾共一中相與文楸㸔飛露¶
不須舞䄂覔驚鴻雲邊鳥道古來寺煙際漁舟何處翁¶
竟日追歡難卜夜只縁身在省墻東¶
　　周元舉待制挽歌詞¶
平生器業負經綸誰謂公才不秉鈞讜論十年持紫槖¶
仁聲三郡駕朱輪龜文豈是背無甲駒隙俄驚嵗在辰¶
宅夾隋漳親義重佳城引領涕霑巾¶
<pb:KR4h0067_WYG_082-18a>¶
手開榛棘啓雲扃淳古胸懐到大庭坐脱老龎那問日¶
自名小杜不占星牛頭吉兆空形夢馬鬛新封遽妥靈¶
謦欬從今成永訣欲瞻遺像只丹青¶
　　試院和陳蕃仲酴醾二絶¶
芳心玉靣出蠶叢骨碎先生酒醆中白髪病翁新止酒¶
枕邊猶有夢魂通¶
幽姿不分小山叢合在江梅季孟中香破鶴翎真可惜¶
肯教七七擅神通¶
<pb:KR4h0067_WYG_082-18b>¶
　　送胡汝眀待制赴鎮桂林¶
今代人中傑攄忠乆賛襄摛文揮鏤管積學儷青箱體¶
道經為笥臨機錦作囊威名知草木義勇震戎羌元女¶
傳符舊黄公授略長投壺羊叔子納策蔡中郎暫觧淮¶
西印來浮霅水航求田多好畤卜宅類清漳寄興紅塵¶
外追歡錦瑟傍醉酣容偃䑕吟咏許寒螿邂逅升徐榻¶
夤縁上孔堂周旋略名分盼睞沐謙光細札俄須命真¶
儒起幹方地寛連五嶺權重讋三梁油㦸眀朝日銛戈¶
<pb:KR4h0067_WYG_082-19a>¶
耿夜霜桂林飄黝粒荔浦劈瓊房來暮歌亷袴遄歸覲¶
舜裳謀謨多妙簡夢想獨難忘烏府思忠藎丹墀渇對¶
揚一言蘓品類三策獻皇王沙水猶含凍江梅暫放香¶
行行攜部曲去去背雲鄉劈箭飛征櫂牽繩引别腸平¶
居原刻畫祖送倍凄凉客意興邦急人材敵國強佇觀¶
揚渙號爰立上嵓廊談笑妖氛静經綸寳祚昌小人簮¶
屨舊枯卉徯春陽¶
　　冬至後雪¶
<pb:KR4h0067_WYG_082-19b>¶
客寐失通宵寒聲動泬漻雲容頹玉宇雪陣攬層霄㸃¶
㸃銀灰落亭亭栁絮飄文窻斜繫紙老樹巧裝條墮嶺¶
篩寒髻凌波洒碧綃風狂初索索雨細漸瀌瀌入酒應¶
愁凍當爐覺易消蕭森聲勢宻飄瞥路塗遙江冷翁仍¶
釣山迷客罷樵裁紈鋪縞素修月屑琨瑤市小瓊樓合¶
時和玉燭調三章歌瑞景五夜賀寒朝吠犬驚南嶺騎¶
驢憶灞橋終南憂壓腦少室衒齊腰嗟我星霜老經時¶
鬢髪凋摘蔬和凍煑收葉帶蘓燒路滑難求馬衣單悔¶
<pb:KR4h0067_WYG_082-20a>¶
貰貂煖寒誰掃逕莫負紫金蕉¶
　　次韵陳元述見寄謝茶¶
年來直欲配茶神石鼎山前日日親竹裏烹煎嗤左計¶
舌端咀味認前塵書林坐攪枯腸潤酒所渾消玉頰春¶
曽飲日邊甘露椀沙溪灘逺亂吾真¶
露窠那畏主林神小摘筠藍手自親旋轉注湯雲作脚¶
芬芳出磨麴為塵睡魔己戰三竿日詩社聊嘗一信春¶
不把膏油塗首靣要須色裡認天真¶
<pb:KR4h0067_WYG_082-20b>¶
　　章氏園小集荷池上¶
一金營雅集荷濕露香濃鳥起驚歌扇雲移落酒鍾碧¶
筩灣象鼻翠釡出䭾峯百嵗狂風似無因繫六龍¶
　　次伯父見貽原韻¶
江夏無雙舊姓黄末科容我出寒鄉人間學士垂垂老¶
天上丹枝恰恰芳避地本安元結洞擁書猶記賛公房¶
豈知今世持衡者不聼更籌聼織芒¶
　　接伴賀天申節北使至闕¶
<pb:KR4h0067_WYG_082-21a>¶
流虹夀節慶昇平嵩嶽遥呼萬嵗聲毳幕奉琛充日闕¶
綵船捲斾息雲程九天鎬晏歡魚藻重譯賔筵詠鹿苹¶
聞有紫泥還餞客淮山佳處擬班荆¶
　　送伴回至平江舟中與元覧試茶¶
壑源春色起雲阿拂拂輕塵動柘羅騎虎已驚官焙早¶
注湯還鬬乳花多清風兩腋添詩興紅日三竿戰睡魔¶
燕頷未能飛食肉腹中藜莧且摩挲¶
　　正月十日小園木香盛開¶
<pb:KR4h0067_WYG_082-21b>¶
天上新春破竒花照野塘靈苞洩蘭麝仙骨傲風霜未¶
放攅丹粒初開散粉囊亭亭欹寳檻戢戢動香房廬阜¶
移僧鉢平泉出相堂藥枝識嘉種桐葉認真香左紫空¶
西落辛夷漫楚湘邀賓須醉賞莫訴飲杯長¶
　　子直近日畫筆稍進而棊似倒長作詩戲之¶
沈郎終日掩柴扉遊藝雖多道日肥綵絹丹青真得髓¶
文楸黒白要知機筆添龍眼防頹壁陣合魚麗孰觧圍¶
暇日杖藜須過子一枰贏取畫圖歸¶
<pb:KR4h0067_WYG_082-22a>¶
　　比賦棊畫詩䝉子直次韵復和¶
東牀髙韵畫兼棊不比尋常較瘦肥莫向謝安爭别墅¶
自同劉子得天機翻成小窟讙三捷現出神光詫一圍¶
二事相從真可樂籃輿訪子殆忘歸¶
　　禮部尚書洪公(皓/)挽歌詞¶
沙場握節伏時髦説舌縱横小六弢委盾肯輕從晉鼓¶
摛文空見泣秦牢冷山韵語名如斗蓮社危言命若毛¶
豈料歸期纔十稔白楊聲裡夀原髙¶
<pb:KR4h0067_WYG_082-22b>¶
守節氷天十五霜歸來飛語又炎方正欣射雁還幽窖¶
旋復飛鳶墮瘴鄉位不當材僅喉舌夀難酬徳遽膏肓¶
八龍共侈荀門慶雖厄龍虵殆不亡¶
髙材博識服簮紳玉樹瑤林絶㸃塵氏族源流推顧陸¶
春秋褒貶重天人膝間韵磬傳山水枰上枯棊戰楚秦¶
妙處不傳今已矣遥瞻遺像淚沾巾¶
　　江隂新阡松柏為大浸所壞累夕見于夢寤¶
新阡松檟已交柯狂潦侵陵一尺過擬欲移根易嘉本¶
<pb:KR4h0067_WYG_082-23a>¶
正須培土捍層波傷心半夜飛蝴蝶觸眼何人是槖馳¶
倘使今朝親尚在定教枯栁再婆娑¶
　　所居二室號書癡禪悦各成一詩¶
枕溪曲室巧涵虚萬巻旁羅恣巻舒單族未應慚四姓¶
寸隂端合競三餘麟毛不具羞文虎狸骨空傳尚墨猪¶
坐穴枯牀逢掖事那知新有鶴頭書¶
　　　右書癡¶
多生業果種情田鷲嶺家風好着鞭要使野狐驚鐡杖¶
<pb:KR4h0067_WYG_082-23b>¶
莫令黄葉認金錢傳衣雖落慧能後成佛應居靈運前¶
趺生蒲團成冷淡比從人後竟誰賢¶
　　　右禪悦¶
　　聞琵琶方響成二絶¶
赤烏寳女眩新粧九轉霞漿酌滿觴但聼琵琶喧啄木¶
誰知捍撥是龍香¶
十六寒金犀作槌舊人漫説馬仙期荷間縱有㽔賓鐡¶
一段風流那得知¶
<pb:KR4h0067_WYG_082-24a>¶
　　己卯嵗四月二十七日自湖州赴宜春郡餘杭由¶
　　陸至富陽¶
發軔出江津晴薫緑野勻泉聲潄沙石嵐崒濕衣巾天¶
近雲衝馬林深鳥喚人將身入圖畫誰復羡麒麟¶
　　新城道中¶
已去日邊逺宜春城尚餘呼童秣征馬帶月趂啼鴉橋¶
㫁復掲水路窮還渡沙誰能飾厨傳褁飯野人家¶
　　桐廬牛嶺¶
<pb:KR4h0067_WYG_082-24b>¶
輿曳入崔嵬連天霧不開驚波掀過雨細路滑蒼苔瞰¶
下憂魚葬凌髙被鳥猜垂堂千古戒底急為名來¶
　　入夀昌縣界¶
一躡夀昌境山深溪水蒼編柴作籬落囊石當橋梁野¶
店炊煙接官途松吹長石田能㡬稜底用遣人忙¶
　　夀昌道中壁間有鳥石寺詩和其韵¶
鍾情翠巘倚崚嶒付與芒鞋與瘦藤君賜一麾方作吏¶
天融萬壑却輸僧擬將矩矱追亷杜未許機鋒嗣秀能¶
<pb:KR4h0067_WYG_082-25a>¶
投幘他年應未晚與君曲室話三乗¶
　　晚泊二絶¶
晚泊牛羊已下來清泉為我洗塵埃觧顔客裡無巵酒¶
壁上㝷詩笑㡬回¶
曲突無烟驛使忙匆匆弛擔旋舂糧須知五鼓應還起¶
早趂南窻一枕凉¶
　　將至玉山¶
蓐食轉前峯梅横細雨中濤翻疑鷺翿泉急認松風山¶
<pb:KR4h0067_WYG_082-25b>¶
合秧畦窄林深屐路通恠來人語别不枉使江東¶
　　過九坡(在臨江/軍道中)¶
行盡千山與萬山種情偏在此烟嵐海波神闕今饒六¶
仙女巫峯尚欠三雨潤䝉條生翠滴雲封叠嶺澹烟涵¶
却思九坂修梁地空使斯民命不堪¶
　　罷職還家漢卿叔賜詩和韵¶
爝火疇能補大眀漫陪朝請起晨興雖叨荷槖簮纓舊¶
頗愧銓衡水鏡澄夜帳歸來驚怨鶴曉窻穴處縱癡蠅¶
<pb:KR4h0067_WYG_082-26a>¶
自知浮食辜君賜却擬扶藜換斗升¶
　　題曲屏牡丹桃花¶
不與春風别有因香苞長好四時新曲屏曽見西眀種¶
疑有平泉㑹裏人¶
一枝濃艶欲燒空誰畏門前手自封豈有落英飄曲檻¶
與兒洗面作華容¶
　　䝉恩除吏部侍郎子姪以詩相慶¶
雞窻不夢筆頭花分合扶犁霅水涯禁掖俄膺九芝檢¶
<pb:KR4h0067_WYG_082-26b>¶
仙逹許侍五香車厚陵自昔多承寵(曽伯祖嘉祐中/為兵部侍郎)徽¶
廟於今倍有華(伯父先人宣和/間俱任大司成)無似鵜梁譏不稱儒冠¶
儒服可承家¶
　　崔申之以詩為别蘓眀父郭逢叔各有和章謹復¶
　　用韵二首¶
露章瀝血上彤墀螻蟻雖㣲願弗違韞跡正慚髙士傳¶
離羣却恐小人歸身同元豹霧中隠目送孤鴻天際飛¶
丹竈素書今好在臨風憶子話精㣲¶
<pb:KR4h0067_WYG_082-27a>¶
見逺亭邊送落暉菁山挽我惜暌違連年走俗為貪仕¶
一日投閒恐富歸谷水為官輕似紙苕溪轉櫂疾于飛¶
羽觴捧劍無人問悵望如今束廣㣲¶
　　具上人以詩相别復和之¶
定回不解人間世千傾堂前又飽㕘仙裏未須求七七¶
禪中聊共説三三逺師今日宜同社彌勒他年可共龕¶
不見生公講經處至今花雨落毵毵¶
　　朱丞相赴宣州四十韵¶
<pb:KR4h0067_WYG_082-27b>¶
天祐於皇宋時生柱石賢餘光承祖禰秀氣禀山川應¶
物心如水臨機直似弦孔書窮竹簡羲易玩韋編記問¶
諸儒竦聲華六合傳虎闈書攷異蟾窟姓名先文巻驚¶
嚴助經師拜鄭䖍刋讐飽黄巻遷擢冠青錢稠叠膺神¶
貺澄清出使旃陪都佐留鑰東道握兵權惨淡邉塵静¶
低回漢節堅肅陳鵞鸛整直擬蠮螉平潛㧞淮隂幟爭¶
加祖逖鞭力遮江國路生沮𦍤陲煙氣㮣青雲上忠誠¶
紫盖邊龍飛逢履位虵輔喜差肩遭際風雲㑹夤縁雨¶
<pb:KR4h0067_WYG_082-28a>¶
露偏紫荷躋法從碧落耀卿聫揆事紛紜貫論文仔細¶
研北扉隣浴殿夜直履花磚將略驚頗牧綸言燦許燕¶
覆袍分蜀錦歸燭爛金蓮左轄精搜選中原付幹旋鳯¶
池邦本正虎帳國威全七校兵屯壯三吳節制專金甌¶
升揆席玉鉉煥台躔治欲追三五時方㑹半千外臣驚¶
虎拜内地掃妖纒智洗虞淵日忠扶杞國天朝廷終不¶
改宗社復安然宰路連三入官榮笑九遷和戎頻魏絳¶
遣使屢張騫功紀旗常外忠居甲令前兩儀歸燮理萬¶
<pb:KR4h0067_WYG_082-28b>¶
化入陶甄少戅卑周勃傷苛小薛宣暫迷商野夢來泛¶
霅溪船偃息聊三輔蕃宣表十連敬亭青欝欝涇水碧¶
漣漣衮綉㸔于邁鋒車竚式遄黄麻重拜相又見中興¶
年¶
　　張千里以詩送郃姪銓試用其韵¶
眀堂一柱已扶顛下詔猶求桷與椽言並玉巵猶閣筆¶
鑒同金鏡共持銓驪珠魚目難齊價嫫母西施孰是妍¶
勉矣一鳴驚衆彦莫將梔蠟誤長鞭¶
<pb:KR4h0067_WYG_082-29a>¶
　　旅次二首¶
山行确犖趂雲程食寢無多但有名作夢方成雞喚起¶
加餐未竟馬催行風吹栁葉山頭影雨迸溪泉谷口聲¶
差喜太平行路穩依然六幕自澄清¶
視印宜春一月過寧知平地起風波未成黔突真如傳¶
俄復脂車去似梭雖快徴君還北牗却思太守類南柯¶
流行坎止何須問似覺閒中所得多¶
　　滄浪亭¶
<pb:KR4h0067_WYG_082-29b>¶
滄浪亭下水連溪影倒虚簷鳯翅齊髙樹迎風迷酒市¶
小樓聴雨響秋鼙魚舟㸃㸃依蘋渚雁齒依依跨栁堤¶
舊日滄浪元不變何妨居士手重題¶
　　大雄寺陳朝檜(俗謂倒/植檜)¶
老檜盤拏古殿春空庭坐閲㡬朝曛根株横裂可㝷蟻¶
枝葉倒垂猶拂雲求福端同木居士(寺僧云村民/祈禱頗騐)出靈¶
莫效栁將軍黄奴己見韓擒虎獨有兹村貸斧斤¶
　兩宋名賢小集巻八十二¶
