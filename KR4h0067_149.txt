# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.297399
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百四十九
<pb:KR4h0067_WYG_149-1a>¶
欽定四庫全書¶
　兩宋名賢小集巻一百四十九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　盤洲集巻中¶
　　謝景高兄惠魚蠏¶
霜風激水蟹舍寒漁火獻俘清夜闌不烹五鼎若賖死¶
使之骨醉尤加餐尺半之魚鱗六六同入糟丘隨小牘¶
<pb:KR4h0067_WYG_149-1b>¶
鼎來兼味口流涎可使盤中食無肉潯陽從事姿南金¶
高山調古誰知音寧同娵隅作蠻語生憎郭索多躁心¶
檐頭雪消春有意洗琖開尊宜一醉持螯頗憶左手同¶
尺素不妨時遣使¶
　　送唐左史紙墨¶
黃山竒峯三十六聳壑壽松多節目真工曲突埽芳煤¶
介圭拱璧陳𤣥玉浙河千里兹濫觴萬榖之皮搖氷霜¶
肌理細膩色白晳蜀網剡藤難雁行使君來自岷峨麓¶
<pb:KR4h0067_WYG_149-2a>¶
曾賦客卿朝奏牘細字不作蠅頭書高文富有牛腰軸¶
向來平歩第一螭勇退宛在番之湄陶泓毛穎幸旅進¶
快冩元和聖徳詩¶
　　次韻董伯魯¶
讀破羣書有逺謀逢時便可動凝旒不辭巖邑千山險¶
可作鈴齋十日留耕舌未容蠡測海歸心己夢蝶為周¶
松門萬一逢佳友為説相如故倦逰¶
　　次韻黃子餘惠雙井茶二首¶
<pb:KR4h0067_WYG_149-2b>¶
荻花風葉醉為鄉每憶臨分一鼎香枉費光隂驚老大¶
略無治行媿循良歸心來徃雞豚社清思消磨雁鶩行¶
且喜絃歌餘樂地好詩句句挾風霜¶
峯橫萬仭臨雙井調䕶旗槍春怕深白雲有第鷹作爪¶
黃粱無夢蝶何心聞名可信非虚語知味端如賞好音¶
秖欠谷簾一杯水未能相就盍朋簮¶
　　次韻程觀過¶
山城寂寂簿書稀梅際春風一夜歸忽喜烹魚中有得¶
<pb:KR4h0067_WYG_149-3a>¶
恍然揮麈久相違折腰豈愛蘄州竹問漢須尋織女機¶
竒絶黃山待佳句何時小雨濕征衣¶
　　詹氏仁壽軒¶
修竹林林貫四時龎眉扶杖到期頥子孫長憶當年事¶
留取軒楹客賦詩¶
　　闡陽驛二絶句¶
略略春晴天亦慳雷驚雨作轉頭間浮雲又逐東風起¶
不見前山出髻鬟¶
<pb:KR4h0067_WYG_149-3b>¶
觸石泉聲高下聞曾將兩耳洗埃塵相逢尊酒今誰侣¶
細草青莎是故人¶
　　次韻施徳初逰齊山¶
詩塵誰復數齊梁小杜文章楚大邦曾為黃花酬九日¶
至今陳迹擅三江新亭髙下依喬木逺岫參差進曲忩¶
著履與君時茗飲後車何必酒盈缸¶
　　花信亭¶
解報花消息江邊有好風吹香四時别問訊幾人同梅¶
<pb:KR4h0067_WYG_149-4a>¶
塢難藏白桃蹊豈借紅但能長撿挍定不酒樽空¶
　　次韻馬上偶成¶
天遣祥風掃塞氛越疆軺傳禮儀新禦戎可鑒秦無䇿¶
覘國誰夸鄭有人鳴鶴九臯聞徹響翔龍千載仰攀鱗¶
垂鞭日日陪清話談笑成章泣鬼神¶
　　寒食遇雨¶
殊方遇寒食節物負年華小雨偏宜栁輕風未落花見¶
餳如隔嶺對月共忘家俗重子推廟誰祠萬里沙¶
<pb:KR4h0067_WYG_149-4b>¶
　　次韻得保州老張瓦硯¶
毛頴傳既成陶泓名不朽陳楮接武來論交篇籍囿千¶
年銅雀臺瓦解淪坤厚何人澄其泥頗能彷彿否龍公¶
天上人金蘭幸同臭結束萬里行聨翩五旬久清談落¶
玉麈痛飲盡金斗咳唾璣珠粲揮翰不停手窮邊得佳¶
硯可出老吕有瓦缶莫雷鳴龍尾羞牛後¶
　　次韻楊花二首¶
桃花開落不同時燕子銜泥相伴飛若向章臺問春色¶
<pb:KR4h0067_WYG_149-5a>¶
可無清淚濕征衣¶
官路風輕落絮迷望中高下襍㳺絲糝氊擬雪春無際¶
只有騷人早得知¶
　　次韻中山雨後¶
好雨連宵鳩喚晴曉行襟袂有餘清逺逰朔塞殊風景¶
夢到東阡看火畊紅退桃溪三月晚緑添麥壠一川平¶
纎塵不逐車輪起喜聽驅驢叱馬聲¶
　　陳留聞鶯¶
<pb:KR4h0067_WYG_149-5b>¶
恰恰啼鶯馬上聴凝雲欲雨曉寒輕滿郊碧草皆春色¶
祗欠山光與水聲¶
　　南京道中¶
密葉成隂行路寛鳩鳴鶯囀足開顔半&KR0151;泥滑夜來雨¶
數片雲飛何處山薄暮每尋尊俎共殘春能伴節旄還¶
塵襟好濯西湖水偷取禪房一日閒¶
　　竒别景盧¶
禹穴遺書不可尋坐看緑葉冄成林千巖競秀非吾土¶
<pb:KR4h0067_WYG_149-6a>¶
三徑就荒勞我心誰是周人思召伯今無老叟出山隂¶
台堦穏上添花萼時倩來鴻續好音¶
　　次韻景盧野處解嘲之什¶
地偏不接市塵聲古木參天鶴唳清臺榭迥窮千里目¶
詩章突過五言城花移瓊樹真無敵酒换金貂未足榮¶
燈火歸時笙管作解嘲何事有歌行¶
　　答景嚴¶
向來戎馬沸邊聲曾出良籌助埽清六載倦逰潜楚澤¶
<pb:KR4h0067_WYG_149-6b>¶
一枝同折記欒城北門西府仍班綴後雁前鴻媿寵榮¶
兩鬢星星吾老矣看君重上赤墀行¶
　　送朱叔召歸吳中¶
長憶吳中鳴櫓聲風高月上水波清臞菴掩映花成聚¶
笠澤㣲茫烟若城十載相忘成夢想一帆此去喜歸榮¶
老來無復蓴鱸㑹尚看驊騮得路行¶
　　隆庭竹至四絶句¶
憶昨分抄種樹書三荆今古美同株閒將草木供詩戲¶
<pb:KR4h0067_WYG_149-7a>¶
待把漁樵足畫圖¶
竹里巧傳幽鳥語月臺高視客星移鄉園何幸三分鼎¶
鳴鼓鏗鐘樂詠詩¶
斑籜逺移湘岸種猫頭亦是渭川孫百金得諾金無恨¶
千畝封侯不在言¶
裝景松篁渾可喜忘機鷗鷺不相猜南忩情話有時盡¶
喚取青州從事來¶
　　答小隠惠山茶¶
<pb:KR4h0067_WYG_149-7b>¶
何處仙官萼緑華鞭鸞獨御五雲車來從月窟曾依桂¶
分種盤洲不碍茶枝耐嵗寒犀换葉蕊藏朝霧錦羞花¶
紅顔不逐東君老須著頻來鬬臉霞¶
　　答小隠聞野處開尊¶
遺我雙魚集棣華尚疑信馬誤隨車絲聲自是不如肉¶
酒薄須知大勝茶翠袖明朝看倚竹蘭燈昨夜報開花¶
飲闌獨歩曾臺月古堞危亭見綺霞¶
　　園中觀種樹¶
<pb:KR4h0067_WYG_149-8a>¶
望中赤葉漬霜華林下徐行便當車好處見山仍見水¶
興來呼酒不呼茶旋移朱橘添盧橘更揀紅花間白花¶
出郭最欣塵事少飽看孤鶩逐飛霞¶
　　答景盧咏道上新松¶
落落喬松說九華逺移霜骨想專車淪脂此地能和藥¶
結實殊方却入茶村女拾釵分翠葉野人敲粉聚黃花¶
翛然一徑窮芝嶺曉見飛雲夕見霞¶
　　野處送百結花¶
<pb:KR4h0067_WYG_149-8b>¶
盤屈枝仍墊葱青葉不稀雙銜疑鳯帶百結類鶉衣弱¶
骨長連鎖輕腰孰解圍若教花自在應作綵雲飛¶
　　和景嚴咏冬開木犀¶
桂枝冬更好浪蕊到今稀雅韻催吟筆幽香傍舞衣月¶
(缺/)　　影風突百花圍倚䇿山亭暮寒鵶亦倦飛¶
　　和景嚴約賞木犀¶
簌簌蟾宫桂冬開自昔稀犀通一㸃骨密染六銖衣樽¶
渌&KR0184;深酌爐紅漸可圍賞花宜卜晝莫待曉霞飛¶
<pb:KR4h0067_WYG_149-9a>¶
　　許倩遣舟送花栽¶
雙舟十日渉長湖甆斛筠籃且百株可喜石榴初變白¶
更驚玉茗不施朱臨風含笑勞花使映水分行擁木奴¶
裝㸃園林娛杖屨好來一醉倒金壺¶
　　侣鷗亭¶
憩策新亭上波光入座來魚逰能自樂鷗狎肯相猜風¶
爽塵襟豁雲深俗駕回尋盟須日渉未怕落霞催¶
　　小隠芝草¶
<pb:KR4h0067_WYG_149-9b>¶
芝叢盈百見聞希不數嘉禾連理枝紫蓋堆雲光㸃漆¶
金莖䝉露色凝脂一時競秀園林勝十載深藏天地知¶
急辦軒楹尊瑞物泥封詔墨有來期¶
　　紫薇花以六月至自溧陽在道已五十日今有花¶
　　滿樹因示二弟¶
六月炎天千里移不期繁蕋便盈枝向來渾是西垣客¶
憶得看花草制時¶
　　九日欲為雲松之集以病倦而輟¶
<pb:KR4h0067_WYG_149-10a>¶
半秋翻藥裹九日負雲松黃菊從他好清尊不我同零¶
丁憐敗葉旁午羨逰蜂今古登臨恨雲迷五老峰¶
　　景盧約賞朝天菊不克徃¶
暮節真無分頭風秪自知朝天雖有菊向日不如葵久¶
旱千株槁深秋百草萎吾哀亦相類飲興謝東籬¶
　　觀園人接花¶
植杖看園吏揮斥接果栽奪胎移造化類我借根荄一¶
似雀為蛤能令桃作梅天工待人力信手便春來¶
<pb:KR4h0067_WYG_149-10b>¶
　　雪後逰盤洲¶
書事斜川日月同行年過四逼衰翁縱情自洗和陶筆¶
乗興誰開訪戴篷梅萼僅存難聚雪竹根未穏不禁風¶
莫將野趣逢人説水上輕鷗西復東¶
　　上元日圃中歸¶
春風環栁岸夜雨失沙痕剰竹期新笋移花䕶舊根身¶
閒貪獨樂舌在戒多言是處無燈火荒涼一上元¶
　　次韻梁憲盤洲之集¶
<pb:KR4h0067_WYG_149-11a>¶
輕風吹雨稱行春丘壑盈懷我輩人照水軒忩如進艇¶
穿花旌節屢移輪攜壺迭講三杯酒揮麈曾無一㸃塵¶
明日兵㕑尋故事已教園吏拂華茵¶
　　再和¶
於越歸來三見春買山學圃狎漁人非嫌厚禄輕捐印¶
所畏空餐詠伐輪時運可驚如過隙人生何苦不同塵¶
明年此㑹誰重講唯把書郵問鼎茵¶
　　次韻梁憲再集盤洲¶
<pb:KR4h0067_WYG_149-11b>¶
春風歩屧共優㳺自喜園廬匪拙謀羅列清樽資笑傲¶
安排好語待賡酧茸茸香草裝三逕恰恰鳴禽想十洲¶
玉節尋盟端不再便回天上近凝旒¶
　　送吳逺澤赴南宫¶
文壓秋闈擥桂華一鳴天陛穏乘槎歸來須踏盤洲路¶
要看荷衣醉藕花¶
　　九曲有感¶
忽忽光隂轉駸駸華髪添迹陳三可歎心賞四難兼¶
<pb:KR4h0067_WYG_149-12a>¶
　　嵗三日挿栁¶
欲教垂栁匝池臺尋覓長柯處處栽待得成隂身益老¶
攀條能有幾番來¶
　　朱叔召遺文官花¶
不用風人怨緑衣身兼魏紫與潜緋司花直為文官地¶
寧忍春葩一片飛¶
解褐方聞上玉除寵光轉眼叠金朱大夫不博喬松貴¶
加橘千頭也作奴¶
<pb:KR4h0067_WYG_149-12b>¶
　　次韻景盧賞梅¶
曲塢梅藏白東皇解出竒不嫌歌板閙直與酒尊宜倚¶
竹盟三友凌風粲一枝清標何水部千古説能詩¶
　　三月十六日龜巢觀月渭師攜寵同賞後兩日大¶
　　雨復作景盧有詩同其韻¶
潛鱗故故上鈎遲翠袖憑闌自一竒半夜醉歸閒有趣¶
一年春晝事多宜盍簪何憚冄三瀆覽鏡堪嗟六十癡¶
巳辦尋盟臨斫鱠不將可否問蓍龜¶
<pb:KR4h0067_WYG_149-13a>¶
　　四月十三日流杯寄渭師¶
今年無好雨曲水未勝杯誰伴山翁醉難令俗客陪青¶
苔迎馬入緑栁送鶯來縱步濠梁上垂緡更樂哉¶
　　流杯同景裴韻¶
三春少雨未行觴槐影交加更漏長半夜水來山㵎滿¶
四簷竹密酒樽涼新亭方作龜巢葉畫棟何妨燕語梁¶
滿飲三觥&KR0184;一醉老來真個惜時光¶
　　庚子山居採茶有感¶
<pb:KR4h0067_WYG_149-13b>¶
憶昔采茶時雨後山蹊濕鷹爪喜盈襜蟹眼思朝汲歸¶
路取盤洲下吳行踪急珠汗透裳衣更换登梯級徙倚¶
曲闌干鳴雁圓沙集晚景不勝春寒氣潛相襲詰旦傍¶
粧臺歌側人扶立輿疾望醫來請煮青黏汁舉案念齊¶
眉幻泡何嗟及重過故園門不忍攜筇入引領顧前丘¶
空對旗槍泣¶
　¶
　兩宋名賢小集巻一百四十九¶
