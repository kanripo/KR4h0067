# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.014381
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百二十二
<pb:KR4h0067_WYG_222-1a>¶
欽定四庫全書¶
　兩宋名賢小集巻二百二十二¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　栗齋詩集¶
　鞏豐字仲至號栗齋其先鄆州須城人渡江為婺州¶
　武義人少㳺吕東萊之門淳熈十一年進士甞知臨¶
　安縣稍遷提轄左藏庫卒有東平集¶
<pb:KR4h0067_WYG_222-1b>¶
　　曉起甘蔗淵¶
曉起東風惡晴嵐忽變昬船隨山共走霧與水相吞鉦¶
鼓遙知寨桑麻畧辨村雨來無準則容易濕柴門¶
　　夜雨曉起方覺¶
夜雨鳴簷送五更不驚高臥最多情窗間細視花無恙¶
牆外隨聼屐有聲數把柔絲堤柳嫩一奩方鏡閘波清¶
出門眼界殊明潔但覺春寒處處生¶
　　晨征¶
<pb:KR4h0067_WYG_222-2a>¶
靜觀羣動亦勞哉豈獨吾為旅食催雞唱未圓天已曉¶
蛙鳴初㪚雨還來清和入序殊無暑小滿先時政有雷¶
酒賤茶饒新麵熟不妨乘興且徘徊¶
　　離建¶
旅中多得早朝晴野潤衣襟苦未清時時數㸃雨猶落¶
隱隱一聲雷不驚山入夏來差覺老花從春去久無情¶
長汀又渉來時路麥隴桑村小問程¶
　　湖嶺下十里是為湆澹灘行者多至此捨舟¶
<pb:KR4h0067_WYG_222-2b>¶
急流方了又高岡日永周旋未覺忙壁上字多知店老¶
嶺邉松茂喜車涼叢叢亂篠承欹石帖帖新荷戀小塘¶
湆澹惡灘應笑我為虞魚腹犯羊腸¶
　　寒夜¶
瓦欲飛霜水欲氷蒲團今夜有塵凝爐寒閒取薪添¶
火窗暗時將燭助燈久欲歸田游宦客未能忘肉在家¶
僧於書更覺心情懶病眼愁看細字蠅¶
　　中旬休日呈巖老¶
<pb:KR4h0067_WYG_222-3a>¶
近見東郊出土牛燒燈已過又旬休酸風鱗靣慵開¶
眼細雨毛空怯上樓百歳光隂真蟻穴一年寒燠未¶
鴻溝偷閒文字聊遮眼勲業悠悠且掉頭¶
　¶
　¶
　¶
　¶
　¶
<pb:KR4h0067_WYG_222-3b>¶
　¶
　¶
　¶
　¶
　¶
　¶
　¶
　兩宋名賢小集巻二百二十二¶
