# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.189138
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百三十
<pb:KR4h0067_WYG_230-1a>¶
欽定四庫全書¶
　兩宋名賢小集巻二百三十¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　安晩堂詩集¶
　鄭清之字徳源初名燮字文叔鄞人少從樓昉學能¶
　文為樓鑰所稱賞登嘉定十七年進士教士峽州帥¶
　趙方嚴重斳許可視清之獨隆重命其二子范葵出¶
<pb:KR4h0067_WYG_230-1b>¶
　拜且掖清之無答拜曰他日願以二子相累湖北茶¶
　商羣聚暴横清之白總領何炳曰此軰精悍宜籍¶
　為兵緩急可用炳從之號曰茶商軍後用果有賴¶
　遷國子學録丞相史彌逺密語之曰皇子不堪負荷¶
　聞後沂邸者甚賢君善訓迪之事成彌逺坐即君坐¶
　也言出於彌逺口入君耳若一語洩皆族矣即除清¶
　之魏惠憲王府教授俄兼太學博士寜宗崩彌逺入¶
　定策詔㫖皆清之所定理宗即位累遷參知政事及¶
<pb:KR4h0067_WYG_230-2a>¶
　同知樞密院亊彌逺卒命清之為右相兼樞密使帝¶
　時親總庻政清之亦慨然以天下為己任召還真徳¶
　秀魏了翁崔與之李埴徐僑趙汝談尤焴游似洪咨¶
　䕫王遂李宗勉杜範徐清叟袁甫李韶時號小元祐¶
　又旌異遺逸劉宰趙蕃軰端平三年以雷變請祠嘉¶
　熙二年封申國公四年賜御書輔徳明謨之閣賜楮¶
　十萬緍為築室乃日與賔客門生尚羊山水間淳祐¶
　四年進封衛國公五年進封越國公拜少師賜第西¶
<pb:KR4h0067_WYG_230-2b>¶
　湖之漁莊進讀仁皇寳訓謂仁祖之仁厚發為英明¶
　故能修明紀綱而無寛弛不振之患孝祖之英明本¶
　於仁厚故能涵養士氣而無矯厲峭刻之習葢仁厚¶
　英明二者相須帝褒諭之七年以太傅右丞相兼樞¶
　密使帝以邊事為憂時趙葵以樞密使視師陳韡以¶
　知樞密帥湖廣清之力主之科降辟置無留難於是¶
　泗水渦口木庫之戰皆㨗諸路虧鹽執其事者破家¶
　以償清之覈其罣誤者悉蠲之全活甚衆又進十龜¶
<pb:KR4h0067_WYG_230-3a>¶
　元吉箴帝命史官書焉卒引薦趙葵使居右相帝從¶
　之葵亦不果來兩拜太師辭閤門給扶掖二人再賜¶
　玉帶以疾累乞罷政拜太傳保寜軍節度使充醴泉¶
　觀使進封齊國公致仕卒特贈尚書令追封魏郡王¶
　諡忠定¶
　　黙坐觀成¶
洹河見水老如新此見云何别妄真心本佛心須作佛¶
境皆塵境莫隨塵空中花果浮生眼夢裏悲歡現在身¶
<pb:KR4h0067_WYG_230-3b>¶
萬事盧胡喫茶去不知誰主更誰賔¶
低頭莫莫更休休老去浮沉一敝舟病惱幻軀天惡劇¶
醉尋熟睡我先籌眼前勤惰書開闔牕下陰晴雨散收¶
假使莊生夢為蝶也應貸粟監河侯¶
睡魔勾引鶴投林書債中抛筆似瘖尚有烏髭贏白髪¶
擬尋朱汞養黄金寸機解起千疆畝一息能藏萬古今¶
塵世何人是知已推牕明月正當心¶
　　追記覺際偶成¶
<pb:KR4h0067_WYG_230-4a>¶
我到家山雪尚飛看看寒食展歸期花開無酒蝶貽笑¶
春盡不吟鶯有辭牕下竹君陪晤對手中杖子共追隨¶
閒來自唱無生曲井底泥蛇舞柘枝¶
　　靜極¶
磨甎豈解成明鏡打坐如何作佛身靜閙頭頭須認着¶
暑中冰凍雪中春¶
　　燈薪¶
小草虛心不染塵傳燈㑹上屢焚身光明一㸃元無盡¶
<pb:KR4h0067_WYG_230-4b>¶
漫結空花作好春¶
　　臂疼醫令灼艾戲成¶
幻體當如泡影觀法身清凈本堅完四千八萬陀羅臂¶
艾炷教君何處安¶
　　食豆莢¶
西風摵摵草蟲鳴萬莢叢中詫瑞蓂煮啖快輸兒女吻¶
燃萁不忍尚堆青¶
　　臂疼自砭¶
<pb:KR4h0067_WYG_230-5a>¶
雲長鑿骨未為竒斷臂亭亭對祖師萬法從心當自省¶
箇中冷暖有誰知¶
　　有感¶
子思問學惟誠意孟氏工夫只反身定慧妙明何處覔¶
要知儒釋共天真¶
　　秋色佳甚未能一到覺際像景漫賦二絶¶
秋光淡薄有無間掠水斜風雨脚斑試向菰蒲深處望¶
嫩黄一㸃荇花閒¶
<pb:KR4h0067_WYG_230-5b>¶
藕花萬柄斂春粧䞉駐霜荷葺芰裳水路想通漁艇入¶
我來月下要鳴榔¶
　　感風悶坐戲成六言一首示雲岑¶
夢覺無兩莊子是非只一東坡顔淵簞食為樂啓期帶¶
索行歌魯侯不遇天也伯寮其如命何世事如碁新局¶
人生落葉辭柯誰人見張平叔何處覔藍采和且服單¶
方妙藥般若波羅蜜多¶
　　秋成風雨¶
<pb:KR4h0067_WYG_230-6a>¶
垂垂金穎賀秋成去逐狂風一羽輕何事天工惡戲劇¶
眼前翻覆見虧盈¶
　　雨後閒坐偶成¶
秋霖得曉晴景色似郊坰山向閒中碧雲從闕處青簷¶
牙留宿溜木杪掛疎星一枕便高卧清風入暑櫺¶
　　兀坐¶
夜聽寒蛩曉聽蟬梧桐疎雨晩秋天空齋抱膝元無事¶
半是癡憨半是禪¶
<pb:KR4h0067_WYG_230-6b>¶
　　香山老惠兩貓¶
殺活禪機本自由順行逆用總先籌伽黎親抱貍奴送¶
管是南泉是趙州¶
　　香山貓食粥¶
梵宫新遣兩貍奴晨粥饑餐食肉如料是伊蒲三昧熟¶
未知遶膝許無魚¶
　　冬𤓰¶
剪剪黄花夜後春霜皮露葉䕶長身生來籠統君休笑¶
<pb:KR4h0067_WYG_230-7a>¶
腹裏能容數百人¶
　　茄子¶
青紫皮膚類宰官光圓頭惱作僧看如何緇俗偏同嗜¶
入口元來總一般¶
　　贈李相士¶
未遇公卿儘好看㑹將碧眼炤人寒邯鄲夢覺君休問¶
試卜何時可掛冠¶
　　七月初五日城中大風雨¶
<pb:KR4h0067_WYG_230-7b>¶
&KR0275;風超海撼官城吹斷銀河徹曉傾瓦陣飛翻千鵠起¶
履聲旁午萬蛙鳴駢肩重足人如醉湧溜奔雲氣未平¶
誰與箋天如帝律毒龍斥去鎖東瀛¶
　　聞覺際被風寄頔老¶
古徳把茅惟葢頭&KR0275;風飄屋等虛舟矮牕猶有蒲團滑¶
也勝牀頭滚雪毬¶
　　督覺際蒔菜¶
秋後從來數晩菘自鋤稀甲幾多叢莫辭榾榾頻攜甕¶
<pb:KR4h0067_WYG_230-8a>¶
準儗清饞玉糝翁¶
　　偶記賦王昭君漫録之(因覽詩話中賦昭君者命/意多溺於情遂出此作)¶
伐國曽聞用女戎忍留妖麗漢宫中如知褒姒貽周患¶
須信巫臣為楚忠青冢不遺芳草恨白溝那得戰塵空¶
解攜尤物柔强國延夀當年合議功¶
　　八月初五夢桃杏枝上皆小蘂頃刻間一花先開¶
　　既而次第皆拆色殊紅鮮可愛夢中為賦一詩¶
天孫紅錦淺深栽為惜方苞未肯開爭奈東風披拂甚¶
<pb:KR4h0067_WYG_230-8b>¶
枝頭次第吐香腮¶
　　贈談命陳總屬¶
彈鋏朱門歳月過生涯安樂徧行窩談天有口機闗别¶
處世無心笑語多自是君平忠孝在其如曼倩滑稽何¶
一帆又作鴟夷去遥想江湖聽踏歌¶
　　八月上弦夕¶
輕風熨貼晩雲開為放中秋半月來待得月圓多值雨¶
不如今夕共罇罍¶
<pb:KR4h0067_WYG_230-9a>¶
　　覺際閒坐紀所見¶
蛛網雨中時恤緯蜂屯衙後自嬰城竹根得土筍爭長¶
紙隙受風牕善鳴¶
　　食蛤戲成¶
滿殻濡潮汐因沙産海漘文身呉太伯緘口魯銅人雀¶
化宜分雋蛙烹肯擬倫(蛙大者/名風蛤)試呈饕賦手半熟酒含¶
津¶
　　督覺際植花¶
<pb:KR4h0067_WYG_230-9b>¶
桂後秋蘭解出竒幽香元不許春知移根好向他山覔¶
承受風光到竹籬¶
兄弟梅礬是水仙曝根向暖種宜先銀臺金盞惟須酒¶
不可無渠對雪天¶
　　催覺際植芥¶
淡交耐久最宜蔬風味清嚴莫芥如沃壤深畦須早計¶
雪中滿擬飫冰葅¶
　　觀書(連日脾胃不快/因觀書遂喜食)¶
<pb:KR4h0067_WYG_230-10a>¶
肝脾何藥解清虛不用參苓不㕮咀一種單方無授受¶
明窗端坐只觀書¶
　　夜雨¶
依風急雨墊秋清疎數無時總有聲最是可憐雲裏月¶
幾畨陰翳幾畨明¶
　　睡起戲筆¶
范蠡功成便五湖䲭夷未了復陶朱爭如終老嚴陵釣¶
千古清名一事無¶
<pb:KR4h0067_WYG_230-10b>¶
　　謝天童老秋蘭¶
楚畹春曾汎曉光直留雅艶到虹藏山中不把一枝到¶
世外那聞千佛香¶
秋色追隨入慧光肯攜幽卉問行藏深林未省炎凉態¶
來為閒人特地香¶
緑葉青青(音/菁)帶紫光(經有紫/金光聚)拈來笑處没遮藏密圓應¶
具楞嚴偈非木非空出妙香¶
　　夜雨不睡¶
<pb:KR4h0067_WYG_230-11a>¶
浮沉世事付洪喬敧枕迢迢度永宵雨細無聲簷溜滴¶
香殘有燼篆烟銷翻盆碩䑕全欺暗遶鬢飛蚊始作嬌¶
老去易驚寒暑變幾多今夕又明朝¶
少日無歡老易愁鶯花過眼一春休清虛未解窮耼釋¶
情思誰能更孔周白醉暫煩簷送暖蒼顔惟恐鏡包羞¶
爭如一㸃天然物不共浮生作去留¶
　　育王老禪屢惠佳茗比又攜日鑄為餉因言久則¶
　　味失師授以焙藏之法必有以專之笑謂非力所¶
<pb:KR4h0067_WYG_230-11b>¶
　　及漫成拙語解嘲録以為謝¶
曾讀茶經如讀律一物不備茶不出未論煮瀹應節度¶
第一收藏在堅密摘鮮封裹須焙芳濕蒸為冦防侵疆¶
朝屯莫䝉要微火九轉温養如丹房育王老慧老茶事¶
新授秘訣乃如此幾畨惠我先春芽朅來細問茶何似¶
我初謂師茶絶竒十日之後如飲糜頗疑緇俗果異撰¶
良楛輒為居所移吾言未終師絶叫為茶傳法恨不早¶
綺疏應合有司存料理如前毋草草對師大笑面欲(闕/)¶
<pb:KR4h0067_WYG_230-12a>¶
三年宰相食無鮭長鬚赤脚供井臼荒寒正賴山人家¶
扊扅炊盡(闕/)　吼何曽敲雪春雲走不如時扣趙州門¶
侍者可人長摸首¶
　　竹下見蘭¶
竹下幽香秪自知孤髙終近嵗寒姿垂楊漫舞多嬌態¶
倚賴東風得幾時¶
　　小軒偶成¶
齋餘宴坐息深深萬法皆閒境㑹心輕浪颭荷珠溜玉¶
<pb:KR4h0067_WYG_230-12b>¶
晴曦穿竹翠籠金岸頭舟楫人歸語檻外菰蒲鳥去音¶
漫説陶車并謝屐如如不動勝登臨¶
　　舊冬得蔞蒿數十根植之舍傍今春遂可採擷輒¶
　　持羾黄堂拙語先之聊發一笑¶
蔞蒿見録爾雅篇族譜系出荆楚壖居人採擷不論錢¶
横道躪轢如車前物有貴賤所遇然雞壅氶苓以常言¶
世間何有正味焉嗜芰昌歜性所便冰壺先生齏甕傳¶
敢驕玉食輕膏羶天隨酷謂杞菊賢一賦金石聲相宣¶
<pb:KR4h0067_WYG_230-13a>¶
玉糝羹芋稱蘇仙天上酥酡能比肩憶昔客授湘湖偏¶
乍逢此蒿日流涎嚼寒冰玉香滿咽甘滑琉璃鳴貝編¶
糅以豚膏軟如綿脆甘豐膩潔且鮮天花石耳羞争妍¶
木雞退飛山之巔笑渠芽蕨成兒拳岸視橰圃眉宇軒¶
七葅五菜誰敢先獨能兄事玉版禪一别楚産知幾年¶
孤根朅來植鄞川春苗出吐含曉烟援條小摘喜欲癲¶
故人千里方言還調芼酌之雙觥舡枯腸慰滿藜莧縁¶
食芹而美不敢專遣送兵厨羞俎籩噴飯一笑篔簹邊¶
<pb:KR4h0067_WYG_230-13b>¶
　　太史報彗星没¶
老彗妖芒欲爇天王良見迫為收鞭紫微一夜璣衡轉¶
甘雨祥風到野田¶
　　和趙從道賦菜畦春富貴¶
多生菜氣粥魚僧味菜還知好色登戲學挑根和露煮¶
正堪摘稻配香蒸(見誠/齋詩)¶
芝田不减商山樂蔬食誰言孔色矜(孔子見老耼云云/去而驕志與矜色)¶
蒲筍秪應維䔩美鏤鍚何必羡韓膺¶
<pb:KR4h0067_WYG_230-14a>¶
　　送林教授行(戊戌/九月)¶
玉壺仙骨産蓬萊客授京璜雋武開曾向西山傳墨印¶
(魯直墨以傳千/古文章之印)好游東觀籋蘭臺青雲直上輕餘子黒¶
髮誰量未易才側耳韶簫充雅奏願同觀樂詫州來¶
石鼎煎茶午夢醒羊腸怕聽遶車聲剡舟忽至驚安道¶
漢使新招别子卿交誼從君知絶俗凋年如我最闗情¶
鸞凰先路為時瑞肯卜筳篿訴獨清¶
　¶
<pb:KR4h0067_WYG_230-14b>¶
　¶
　¶
　¶
　¶
　¶
　¶
　¶
　兩宋名賢小集巻二百三十¶
