# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.527032
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百四十三
<pb:KR4h0067_WYG_243-1a>¶
欽定四庫全書¶
　兩宋名賢小集巻二百四十三¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　翠㣲南征録(二/)¶
　華岳¶
　　宣城道中¶
躍馬上宣城千山翠欲顰蕙風輕巻舌櫻雨細沾唇栁¶
<pb:KR4h0067_WYG_243-1b>¶
絮難驅臘榆錢不買春何如澆一斗爛醉石湖濱¶
　　當途道中¶
春晴不忼慨十日九清隂蝶宿花留粉鶯眠栁借金邊¶
塵方障眼漢壁尚闗心醒去愁無奈盃行滿滿斟¶
　　夀昌道中¶
山㫁疑無路林開覺有村饑牛戀茅壠吠犬䕶柴門悶¶
去詩千首愁來酒一樽明朝南去路懐抱與誰論¶
　　過西溪¶
<pb:KR4h0067_WYG_243-2a>¶
路隨馬足難知數山叠魚鱗不記名隔岸青帘人不渡¶
一溪流水暮潮生¶
　　題蓮華壁間¶
風外落花千萬片水邉啼鳥兩三聲無情驚起陽臺夢¶
獨倚閒窗看月明¶
　　贈吕元玘¶
周末見人歌采芑楚先聞客賦離騷胸中有氣不能吐¶
空使虹蜺萬大高¶
<pb:KR4h0067_WYG_243-2b>¶
　　釣鼇行¶
北風浩蕩滄溟濶千萬軍聲夜潮聒翻空濁浪鼓雷霆¶
舟子停蘭面如血龍門有客何峥獰怒目張膽殊不驚¶
桅檣破浪裂津島直欲一舉空蛟鯨我之釣兮非世比¶
新月為鈎索霞綺先物虹蜺為釣竿却把鵾鵬作香餌¶
欲垂未垂號鬼神星斗無光天地昏海靈乞命免生死¶
一鈎連六酧銜恩我公萬里風烟伯度量汪汪寰海窄¶
蟠胸高聳蓬萊山壯氣直吞雲夢澤恩波萬壑奔洪流¶
<pb:KR4h0067_WYG_243-3a>¶
風帆浪楫交觥籌金鱗照日巨如斗四海觸物無虚舟¶
我生本是釣鼇客幾嵗灘頭望風色忽聞霹靂破崑崙¶
便整絲綸駕航舶我今十犗迎公開㑹須舉手生風雷¶
不然長嘯謝水府明月滿船歸去來¶
　　上趙漕¶
太山之巔有喬松凛凛千丈摩蒼空風雲有㑹直相際¶
轟雷掣電蟠蛟龍盤根錯節真天種卿月郎星伴辰拱¶
高風蕭瑟涕清泉桃李無言漫丘壟南宫仙桂饒天香¶
<pb:KR4h0067_WYG_243-3b>¶
南國蔽芾歌丼棠大枝擎天作砥柱小枝駕海成虹梁¶
六月無風天欲雨赤龍銜火燒空宇亭亭横盖指扶桑¶
萬壑千厓冷無暑大椿可笑欺莊周便指千嵗為春秋¶
使民若戰夏后社用汝當作商川舟自慚藤蔓纒林壑¶
未遂鷦鷯一枝樂盤桓已喜跨高寒更借扶搖薦鵰鶚¶
我聞處士方綢繆三友簡在公寧留蒼姬已託大夫䕃¶
赤子願陪丞相逰¶
　　過文脊山¶
<pb:KR4h0067_WYG_243-4a>¶
百峯攅碧版橋西眼力增明步武遲紅映竹籬花笑客¶
翠翻雲幕雨催詩蕡還及第吾何媿廣不封侯子未思¶
凡物不齊皆有謂到頭忠義是男兒¶
　　熱¶
翠㣲家在大江東五月鞭驢入建中雲烈火車天欲雨¶
汗淹香葛扇無風不求殿閣千間庇却喜巖泉一線通¶
為汲滿盂清齒頰與君行盡夕陽紅¶
　　有感¶
<pb:KR4h0067_WYG_243-4b>¶
十年憂患客江城雙鬢蕭蕭已不禁多病不逢醫國手¶
感懐徒有濟時心西風吹夢夜寒悄黄葉滿堦秋意深¶
休笑當年杜陵老白頭今亦不勝簮¶
　　悶中賡趙丞韻¶
壯士不同兒女曹誰云賦性太麄豪一編韜畧進擒虎¶
十犗絲綸學釣鼇劍口不磨韓信血鼎心須刮食其膏¶
英雄多少不平氣一夜朔風争怒號¶
　　秋宵有感¶
<pb:KR4h0067_WYG_243-5a>¶
滿目秋容拂畫圖敗荷衰栁接平蕪西風刮地鴈聲落¶
寒月滿天人影孤木耳有才持紫槖楮皮無計換青蚨¶
不知此去功名事還許封彛見也無¶
　　過羊腸嶺¶
拂面東風吹夕陽路蟠千折過羊腸山疑隨馬回回見¶
花欲撩人故故香世路與誰分曲直人情於我自炎凉¶
何當更上風烟上為把窮途問彼蒼¶
　　宿横溪橋¶
<pb:KR4h0067_WYG_243-5b>¶
夜宿横溪烟霧間睂頭歸路萬山攅連天麥浪波千頃¶
撲地楊花雪一團餘鏹不供春後醖夾衾猶怯夜來寒¶
征夫莫怪車音澀自是愁多行路難¶
　　初抵富沙¶
芳草不隨春水緑連山猶帶夕陽明人生有酒且行樂¶
休向河梁問子卿¶
鞭鐙兩三千里路樓臺數十萬人家長虹不吸秋江水¶
一夜扁舟懸雪花¶
<pb:KR4h0067_WYG_243-6a>¶
　　呈周及之貢元¶
一頭却過六七嶺兩足幾乎百十斤恰喜故人能下榻¶
檠窗樽酒細論文¶
　　寧川冷渡¶
峯回路轉六七里林静鳥啼三四聲逰女不知行旅恨¶
一茶留我話平生¶
　　宿灌頭¶
淡魚纔煮醎魚熟白酒新篘紅酒香莫訝盃盤成草草¶
<pb:KR4h0067_WYG_243-6b>¶
一年忙處是蠶桑¶
　　南浦水閣¶
橋横南浦虹千丈栁䕶西溪翠一行佳麗不知滋味惡¶
挿花臨水照紅糚¶
　　次李信州七十韻¶
挺挺萬人傑堂堂間世賢胸中兵千萬足下客三千揚¶
賦希三嘆坡詩和百篇錦囊華似衮綵筆大如椽隨陸¶
縱横舌良平左右肩兩驂公子服四牡魯侯畋量濶滄¶
<pb:KR4h0067_WYG_243-7a>¶
溟岸胸蟠泰華巔紅壇歌魯杏白社結陶蓮遣幣通秦¶
好求姻託鄭㜕匣藏須虎兕冠飾待貂蟬幖自龍頭奪¶
書由雁足傳不侯嗤李廣求使短張騫食客希毛遂茶¶
僧集大顛詩材親子建字法邁公權黄貉䝉金絡青驄¶
勒寳韀代燕欺騎刼聘魯慢韓穿周室歌山甫齊人美¶
仲連劍從豐水鑄碑向峴山鐫有頌褒唐太無詩刺衛¶
宣檄堪傳代郡節可仗居延聴訟踈淹禁豐財剔冗員¶
䇿從之反後鞭著祖生先孝有參而已忠如丘者焉春¶
<pb:KR4h0067_WYG_243-7b>¶
氷同皎潔秋月共嬋娟冡宰當鈞軸將軍事櫜鞬千官¶
視標凖萬國倚陶甄多士圜冠帶諸侯執豆籩山期封¶
泰岱石擬勒燕然禹甸期環轍堯氓願受㕓明堂歌赤¶
紱清廟頌朱絃臺閣皆三益盤盂記十愆片言能息訟¶
隻手可旋乾公昔嘗推轂吾今尚食饘聞雞效劉舞抱¶
虎笑秦眠蘇子舌猶在邉韶腹尚便牛衣懐白璧虎節¶
誓青氊飲馬量淝水屯兵料漢田鬢星飛洛汴血雨洒¶
伊瀍尹五成湯就軻三孟母遷雲鋤翻楚嶠月纜繫秦¶
<pb:KR4h0067_WYG_243-8a>¶
川甕有扶頭酒厨無縮項鯿詞源慚子美詩社感庭堅¶
水陸三千里炎凉二十年周田纔廢井秦陌已開阡夜¶
月琴三弄春風詩一聨自稱山宰相人號地神仙扣馬¶
罹三尺平戎授一編鼠投當忌器魚得偶忘筌避地思¶
無所滔天罪莫湔梁鴻方北謫賈鵩已東旋孫刖難謀¶
魏樊誅莫救燕江天驅鳥雀淮地迅鷹鸇日守娵訾分¶
星流太白躔瘡痍連四境煨燼極三邉淮浪夜翻雪邊¶
塵晝起烟二陵歸培塿百(闕/)　　　自撫劉生几誰思¶
<pb:KR4h0067_WYG_243-8b>¶
祖逖鞭戍方興頡利役莫(闕/)　漫宫昔嘗㳺泮扉今漫¶
歎圜豈知醫國手變作(闕/)　　楚客弓雖失秦人璧幸¶
全宦途良可畏吏鞅不(闕/)　世變言難盡民頑令不悛¶
一千新楮劵三百舊銅錢駟馬涎流地羣烏翼蔽天人¶
心徒擾擾王道自平平衛女歌淇澳曹人思下泉窮途¶
惟自媿當路有誰憐作俑宜無後追俘恐不前詩成何¶
太喜舞袖欲蹁躚¶
　　送倪尚書赴召¶
<pb:KR4h0067_WYG_243-9a>¶
守節如初未足觀毫釐終始實其艱鄭公勇却樞衡貴¶
衛叔羞居荷槖班冷暖萬端炊飯頃是非一著奕棋間¶
江湖無限孤高客拭目看公此召還¶
　　宿嚴瀬¶
遐想高風殊未涯檥舟夜訪子陵臺銜山西照情何限¶
逝水東流夢不回雙漿未聞卿月過一尊先為客星開¶
東都人物俱煨燼獨有先生迹未灰¶
　　顯澤民廟¶
<pb:KR4h0067_WYG_243-9b>¶
生握藩旌死象黎澤民山下澤民谿蒼天九重開日月¶
赤地千里興雲霓假寐商宗曽得説爵高韓信屢封齊¶
英雄不入蒼生眼願借高風吹馬&KR1389;¶
　　早春即事¶
楊栁絲絲㺯淡黄怯寒燕子未歸梁曉迷芳草騅騣濕¶
夜宿閒花蝶翅香得句自慙非子美賞音猶恐誤中郎¶
願言相約花前醉莫放春容過海棠¶
　　早行述懐¶
<pb:KR4h0067_WYG_243-10a>¶
歸心夜半已飛揚喚僕吹燈促晚裝鷄翅拍斜茅店月¶
馬蹄剜破版橋霜二陵萬里埋荆棘十廟百年生稻梁¶
安得有臣如祖逖慨然擊楫誓江長¶
　　題易村¶
路轉峯回覺有村數間栁屋瞰山隂午炊已飽翻匙玉¶
臘醖仍拚挂杖金窮去作文和鬼送興來得句倩蟬吟¶
一聲横笛斜陽外吹起江湖萬里心¶
　　秋晚獨步¶
<pb:KR4h0067_WYG_243-10b>¶
十分秋色著嵓桂幾陣晚涼催井桐自恨異鄉知遇少¶
一尊相屬與誰同¶
　¶
　¶
　¶
　¶
　¶
　兩宋名賢小集巻二百四十三¶
