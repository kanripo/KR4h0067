# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:46.985299
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百七十一
<pb:KR4h0067_WYG_371-1a>¶
欽定四庫全書¶
　兩宋名賢小集巻三百七十一¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　圖詩¶
　鄭思肖字憶翁號所南福州連江人太學上舎應博¶
　學宏詞科元兵南下叩閽上太后幼主疏辭切直忤¶
　當路不報遂客吳下寄食城南報國寺以終有錦錢¶
<pb:KR4h0067_WYG_371-1b>¶
　集一百二十四圖詩集咸淳集中興集¶
　　黄帝洞庭張樂圖¶
天水相涵萬象清咸池真樂妙無垠大音豈在九霄外¶
有意聴時却不聞¶
　　堯民擊壤圖¶
百姓相忘堯帝春耕田鑿井淡無情只今正是何年月¶
日日月從東向生¶
　　巢父洗耳圖¶
<pb:KR4h0067_WYG_371-2a>¶
萬事喧喧雜響中細參巢父意無窮須還半掬溪邊水¶
方始教君耳不聾¶
　　許由棄瓢圖¶
天下揺頭不肯為恰如瓢挂老松枝許由不在箕山在¶
千古髙風屬阿誰¶
　　吕望垂釣圖¶
八十老翁心尚孩渭濱癡坐弄徘徊當初若是逃名者¶
誰要文王上釣來¶
<pb:KR4h0067_WYG_371-2b>¶
　　夷齊西山圖¶
扣馬癡心諫不休既𢬵一死百無憂因何留得首陽在¶
只説商家不説周¶
　　老子度關圖¶
紫氣東來壓萬山老耼吐舌笑開顔青牛車外天風闊¶
揺動當年函谷關¶
　　紀昌貫蝨悟射圖¶
從來絶藝欲超倫何止彎弓用意深覷破微塵㣲極處¶
<pb:KR4h0067_WYG_371-3a>¶
忽開大地見紅心¶
　　鍾子期聴琴圖¶
一契髙山流水心形神空靜兩忘情似非父母所生耳¶
聴見伯牙聲外聲¶
　　伯牙絶絃圖¶
終不求人更賞音只當仰面㸔山林一雙閒手無聊頼¶
滿地斜陽是此心¶
　　榮啓期三樂圖¶
<pb:KR4h0067_WYG_371-3b>¶
生死悠悠付老天啓期三樂亦超然此身不得為男子¶
空活人間九十年¶
　　伯樂相馬圖¶
冀北羣中不可留如龍走地絶無儔何勞伯樂一相顧¶
抹過西風數百州¶
　　莊子夢蝴蝶圖¶
素來夢覺兩俱空開眼還如闔眼同蝶是莊周周是蝶¶
百花無口罵春風¶
<pb:KR4h0067_WYG_371-4a>¶
　　輪扁諫讀書圖¶
輪扁釋椎開口諫國君據坐展書開古人糟粕終枯淡¶
誰醉天然滋味來¶
　　卞和泣玉圖¶
大璞中函天地精卞和抱出愈分明一番刖足一番哭¶
哭殺世人無眼睛¶
　甯戚飯牛圖¶
斯人豈是飯牛者浩歎空懐扣角悲説到漫漫長夜處¶
<pb:KR4h0067_WYG_371-4b>¶
南山白石也攢眉¶
　　孺子濯纓圖¶
秋影澄澄湛碧波濯纓人逺意如何臨風歌罷飄然去¶
賣弄滄浪清處多¶
　　葉公畫龍圖¶
神物難傳變化時葉公眼外泄天機一從親見真頭角¶
滿手風雲雷電飛¶
　　孟嘗君度闗圖¶
<pb:KR4h0067_WYG_371-5a>¶
狐白裘邊事若難孟嘗門下亦何顔若無意智翻身去¶
半夜焉能度此闗¶
　　屈原九歌圖¶
楚人念念愛清湘苦憶九歌頻斷腸只道此中皆楚國¶
還於何處拜東皇¶
　　屈原餐菊圖¶
誰念三閭久陸沉飽霜猶是傲秋深年年吞吐説不得¶
一見黄花一苦心¶
<pb:KR4h0067_WYG_371-5b>¶
　　范蠡扁舟圖¶
烏喙無情奈若何功成只合理漁蓑躍身吳越興亡外¶
一舸江湖風月多¶
　　毛遂脱頴圖¶
十九人中不數君當機勇辯獨超羣若非末後脱頴出¶
爭得英風撥楚雲¶
　　魯欹器圖¶
此心安分即逍遥無欲何愁外境揺纔有秋毫失中正¶
<pb:KR4h0067_WYG_371-6a>¶
一杯水亦不能消¶
　　列子竊鈇圖¶
宇宙茫茫盡坦途莫將得失自相辜胷中若有一些子¶
天地山河俱竊鈇¶
　　秋胡子圖¶
郎歸猶未到家中艷語勾春妾面紅叵耐相逢不相識¶
梅花那肯戀東風¶
　　西施捧心圖¶
<pb:KR4h0067_WYG_371-6b>¶
蕩盡吳王醉後春化為顰笑艷精神當胷一㸃痛得别¶
直是妖嬈惱殺人¶
　　驪山老姥磨鐵杵欲作繡針圖¶
欲化龜蛇生聖胎驪山微意孰能猜純鋼一塊都磨盡¶
不信纎毫眼不開¶
　　秦女吹簫圖¶
弄玉飄飄仙女姿鳯凰低舞久相期簫中應有别一曲¶
飛出青天影外吹¶
<pb:KR4h0067_WYG_371-7a>¶
　　湘靈鼓瑟圖¶
霧質煙姿雪月心凌波無跡似多情試聴誰在湘江上¶
髣髴秋風曲數聲¶
　　毛女圖¶
六國傾城輦入秦深花宻栁鏁青春神仙自有長生路¶
豈是阿房宫裏人¶
　　徐福採藥圖¶
仙藥長生不易求仙山可在海東頭祖龍滅盡諸侯後¶
<pb:KR4h0067_WYG_371-7b>¶
徐福却來贏一籌¶
　　青門種𤓰圖¶
百二山河勢莫當咸陽誰付與髙皇盡嫌嬴政鮑魚臭¶
爭慕邵平𤓰圃香¶
　　漢髙祖將韓信圖¶
先入關中得計多彭城永是漢山河不操擒縱英雄手¶
韓信何由肯倒戈¶
　　張子房遇黄石公圖¶
<pb:KR4h0067_WYG_371-8a>¶
三度橋邉伺老仙始將兵法盡相傳不知躡足此一計¶
還出書中第幾篇¶
　　四皓圖¶
曄曄紫芝巖石隈避秦有地似蓬萊可憐白髪坐不定¶
又被漢朝呼出來¶
　　周亞夫細栁營圖¶
細栁營中作畧殊寧容直入驟先驅不因一見入門訣¶
文帝何曽識亞夫¶
<pb:KR4h0067_WYG_371-8b>¶
　　李廣射石虎圖¶
怪石蹲身艸莽中錯疑猛虎噴腥風何消重費將軍力¶
只在當頭一箭功¶
　　董仲舒不窺園圖¶
西漢諸儒君最醇無人見面意應深三年盡力窺經史¶
一旦㸔花了古今¶
　　蘇武牧羊假寐圖¶
十九年間墮渺茫饑來齧雪齒生香一心只夢飛歸國¶
<pb:KR4h0067_WYG_371-9a>¶
雙眼何曽㸔見羊¶
　　蘓李泣别圖¶
同為武帝一時人忠逆分違感慨深早信子卿歸漢去¶
淚痕滴滴滴黄金¶
　　司馬相如題柱圖¶
初上昇仙何慷慨重來衣錦頗從容男兒意氣當如此¶
透過禹門方是龍¶
　　張騫乗槎圖¶
<pb:KR4h0067_WYG_371-9b>¶
牛女宫中事若何親身曽得上天河逢人莫説支機石¶
漏泄蒼蒼意已多¶
　　翟公交情圖¶
翟公冷語久逾新漢世交情古亦今不被死生貧賤轉¶
此時方始見人心¶
　　朱買臣賣柴圖¶
年當五十始榮華覆水難收重嘆嗟豈信後來春色别¶
滿柴擔上盡開花¶
<pb:KR4h0067_WYG_371-10a>¶
　　二疏東門祖帳圖¶
昔日賢哉二大夫東門祖帳耀通衢太平時節獨先去¶
闔國人知此意無¶
　　嚴君平垂簾賣卜圖¶
多是垂簾自養神僅能了日即安貧不離忠孝談元妙¶
豈是尋常賣卜人¶
　　王初平牧羊圖¶
兄弟參商四十春金華山裏問斜曛相逢不是牧羊客¶
<pb:KR4h0067_WYG_371-10b>¶
白石顢頇冷笑君¶
　　西王母蟠桃宴圖¶
𤣥圃筵開物外春萬仙歡笑動精神蟠桃種子今猶在¶
誰是三千年後人¶
　　嚴子陵垂釣圖¶
新莽紛紛未有涯桐江山水頗為嘉無心偶向一絲上¶
釣得清風滿漢家¶
　　袁安卧雪圖¶
<pb:KR4h0067_WYG_371-11a>¶
飛玉堆寒二丈過杜門僵卧養天和不愁屋外六花大¶
但覺胷中清氣多¶
　　髙鳯讀書漂麥圖¶
癖愛詩書苦未休肯將俗事挂心頭等閒痛快語言外¶
那見雨來知麥流¶
　　張天師飛昇圖¶
玉局曽經拜老君子孫今尚寳元文要知龍虎山前意¶
但㸔空中數片雲¶
<pb:KR4h0067_WYG_371-11b>¶
　　王粲覆棊圖¶
鴉鷺爭飛局局殊便生國手亦難圖未曽落子有一著¶
王粲還能覆得無¶
　　先主三顧艸廬圖¶
抱膝髙吟梁甫時卧龍致雨未為遲若無三顧艸廬意¶
剖出心肝賣與誰¶
　　孔明出師表圖¶
一身英氣射光芒北定中原事轉長落得兩篇出師表¶
<pb:KR4h0067_WYG_371-12a>¶
至今只是漢文章¶
　　孔明成都八陣圖¶
孔明抱義恥偏安不道中興事業難頼有石頭知落處¶
任從人換入門㸔¶
　　王祥剖氷圖¶
母病杯羮意未諧解衣竟欲卧氷開有心直透清波下¶
安得無魚躍出來¶
　　王衍舉阿堵物圖¶
<pb:KR4h0067_WYG_371-12b>¶
口不言錢早不同何須相試苦相攻今朝叱去阿堵物¶
一室玲瓏分外空¶
　　竹林七賢圖¶
清談何補晉江山誰與中原了歲寒惟有白雲三四片¶
飛來自問古琅玕¶
　　王子猷㸔竹圖¶
秋沁徽之骨亦清翠光如水漾空明只圖一見此君靣¶
誰更問人閒姓名¶
<pb:KR4h0067_WYG_371-13a>¶
　　王子猷訪戴圖¶
雪夜懐人泛剡谿造門而返是還非不曽相見猶相見¶
滿載清風獨自歸¶
　　阮籍醉眠酒家圖¶
少婦當壚應怪人陶陶一覺了殘更無情不作如花想¶
夢見醉鄉生月明¶
　　劉伶荷鍤圖¶
酒國韶光無際涯大人境界絶朋儕生來自有一方地¶
<pb:KR4h0067_WYG_371-13b>¶
何待醉終纔始埋¶
　　戴安道破琴圖¶
獨抱洋洋太古心王門何苦欲相尋狂來寧可破琴去¶
不許俗人聞此音¶
　　畢卓甕間圖¶
醉玉頽來欲化仙一窪和氣藹芳妍終宵自向華胥去¶
吏部何曽甕下眠¶
　　孫康映雪讀書圖¶
<pb:KR4h0067_WYG_371-14a>¶
孫康苦志惜居諸雪夜無燈興有餘冷地白光生破屋¶
自然開眼見詩書¶
　　張翰思蓴鱸圖¶
名爵雖榮心最苦蓴鱸有味食無厭後來京洛風塵暗¶
轉覺吳淞江水甜¶
　　孫楚枕流潄石圖¶
孫楚匆匆誤答時説來頗與事相違枕流潄石翻為妙¶
活弄胷中倒一機¶
<pb:KR4h0067_WYG_371-14b>¶
　　庾亮登南樓圖¶
老子情懐頗滑稽登樓恰喜月明時雖然於此興不淺¶
且要諸人知不知¶
　　周處除三害圖¶
一朝周處奮英豪三害皆除豈憚勞若是不能降自已¶
縱屠龍虎不為髙¶
　　王羲之蘭亭圖¶
猶記蘭亭三月三流觴曲水暢情酣分明一段永和意¶
<pb:KR4h0067_WYG_371-15a>¶
好向羲之筆外參¶
　　桓伊三弄圖¶
傾葢相逢不問誰知音那肯露心機一聲吹破清秋影¶
驚散閒雲各自飛¶
　　車武子聚螢讀書圖¶
武子耽書不暫忘練囊終夜照凄凉讀來讀去東方白¶
笑殺流螢數㸃光¶
　　陸績懐橘遺母圖¶
<pb:KR4h0067_WYG_371-15b>¶
獨薦霜丸意不安誰供甘㫖侍團欒驀然憶著娘生靣¶
萬樹黄金盡喜歡¶
　　吳隠之飲貪泉圖¶
外物終難換肺腸隠之清介頓生狂便教飲盡貪泉水¶
只覺通身白雪香¶
　　郝隆曬腹書圖¶
七夕庭中羅綺乾鄰家應是鄙儒冠文章滿腹無人識¶
鋪與青天白日㸔¶
<pb:KR4h0067_WYG_371-16a>¶
　　陶淵明三逕圖¶
老氣蒼寒松樹活閒情幽淡菊花開一條古路無人走¶
還且與誰相往來¶
　　陶淵明對菊圖¶
彭澤歸來老歲華東籬儘可了生涯誰知秋意凋零後¶
最耐風霜有此花¶
　　王孝伯痛飲讀離騷圖¶
名士天生磊落才只耽痛飲罄樽罍誰傳一味解醒法¶
<pb:KR4h0067_WYG_371-16b>¶
歌斷離騷眼自開¶
　　許真君飛昇圖¶
鐡柱遺蹤尚儼然五陵後必出羣仙當時諶姆説甚麽¶
四十二人都上天¶
　　孫登長嘯圖¶
碧眼空空照九州阮公不是我同流劃然長嘯誰聴得¶
獨有蘇門山㸃頭¶
　　王烈餐石髓圖¶
<pb:KR4h0067_WYG_371-17a>¶
五百年方開此山寒光浮暖濕而乾明明正是洪濛髓¶
只恐凡人不肯餐¶
　　桃源圖¶
長城徭役苦咨嗟澧水偷春隠歲華有耳不聞秦漢事¶
眼前日日賞桃花¶
　　爛柯圖¶
日出樵柴日落歸幾年黑白夢紛飛㸔来直待斧柯爛¶
始悟老仙棊外機¶
<pb:KR4h0067_WYG_371-17b>¶
　　延平躍劍圖¶
白晝平津湧似雷盡驚靈物出塵埃倒翻三尺揮空去¶
對舞雙龍破浪來¶
　　陶𢎞景三層樓聴松風圖¶
𢎞景岑樓挿太清萬龍捲翠響泠泠此心不出三界㸔¶
一片秋聲何處聴¶
　　文選閣圖¶
太子奢華能幾年盡將春夢付荒煙錯聴古調一兩拍¶
<pb:KR4h0067_WYG_371-18a>¶
空嗅斯文數百篇¶
　　唐明皇游月宫圖¶
玉仗飛行馭太空須臾徑到廣寒宫三郎胷次無髙見¶
落眼蟾蜍光影中¶
　　李靖天瓢圖¶
夢裏騎龍出八荒埽空熱惱作清凉不消數滴天瓢雨¶
洗盡娑婆透骨香¶
　　王勃滕王閣記圖¶
<pb:KR4h0067_WYG_371-18b>¶
王勃清才俊不禁爛鋪艷錦賞知音空餘髙閣青雲裏¶
誰識落霞秋水心¶
　　狄仁傑白雲親舎圖¶
駐馬回頭眺碧空河陽在望去匆匆吾親雖舍白雲下¶
豈出梁公一念中¶
　　孟浩然歸隠圖¶
明主憐才若賜官奔馳微禄負家山狂吟一首笑歸去¶
滿路秋光上醉顔¶
<pb:KR4h0067_WYG_371-19a>¶
　　李太白硯靴圖¶
斗酒未乾詩百篇篇篇竒氣走雲煙自從捧硯脱靴後¶
笑㸔唐家萬里天¶
　　杜子美茅屋為秋風所破歌圖¶
雨捲風掀地欲沉浣花溪路似難尋數間茅屋苦饒舌¶
説殺少陵憂國心¶
　　杜子美騎驢圖¶
飯顆山前花正妍飲愁為醉弄吟顛突然騎過艸堂去¶
<pb:KR4h0067_WYG_371-19b>¶
夢拜杜鵑聲外天¶
　　子美孔明廟古柏行圖¶
諸葛甘棠歲月深霜皮黛色鬱沉沉尚垂清䕃蜀國裏¶
一樹風霜千載心¶
　　韓昌黎祭鰐魚圖¶
朝奏空言暮逺途藍闗飛雪漬衣裾豈期去國八千里¶
此意猶能化鰐魚¶
　　栁子厚賦寒江釣雪圖¶
<pb:KR4h0067_WYG_371-20a>¶
空𤣥影外渺孤舟不與漁翁意思侔萬頃風濤一天雪¶
且看誰解下金鈎¶
　　盧仝煎茶圖¶
月團片片吐蒼烟破帽籠頭手自煎七椀不妨都喫了¶
恣開笑口罵羣仙¶
　　陸龜䝉茶&KR0883;筆牀圖¶
笠澤往來無定期煮茶垂釣醉吟詩一船清致終難畫¶
不是散人應不知¶
<pb:KR4h0067_WYG_371-20b>¶
　　公孫大娘舞劍圖¶
纎手生風攪晝寒好花翻影艷清歡試㸔不犯鋒鋩處¶
舞碎晴空雪一團¶
　　張果老倒騎驢圖¶
云是堯時丙子生狂蹤怪跡恣幽情拗驢靣目不須看¶
一任騎來顛倒行¶
　　張志和漁父圖¶
苕霅春深花滿谿一鈎翻動碧琉璃蓑衣篛笠儘有意¶
<pb:KR4h0067_WYG_371-21a>¶
不到斜風細雨知¶
　　藍采和踏踏歌圖¶
踏踏歌中天地開紅顔春樹莫相催藍袍轉破轉竒特¶
别看仙人舞一回¶
　　鍾吕傳道圖¶
鍾吕喃喃手指空應談𤣥牝妙無窮都來造化只半句¶
不在丹經文字中¶
　　吕洞賔賣墨圖¶
<pb:KR4h0067_WYG_371-21b>¶
鍊就𤣥𤣥一塊金朝磨暮冩愈精神先生此墨初無價¶
不識誰為買墨人¶
　　沈東老遇吕洞賓圖¶
東老忘懐相遇時洞賔爛醉以為期聊題不涉毫端句¶
早被石榴皮得知¶
　　巴山橘中圖¶
剖破渾淪一殻寛二仙飛去已雲端須知橘裏封疆别¶
莫作凡間勝負㸔¶
<pb:KR4h0067_WYG_371-22a>¶
　　中秋苦雨趙知微登天柱峯賞月圖¶
人愛中秋月色同忽驚凉雨翳昏鐘如何只隔一重幙¶
不見仙家天柱夆¶
　　南柯蟻夢圖¶
忘了堂堂六尺身鬼花生艷幻微春絶憐蟻窟無分曉¶
迷盡古今多少人¶
　　崔䕶覔水圖¶
哭斷東風轉有情俄驚滿靣笑容新當時飲水今猶醉¶
<pb:KR4h0067_WYG_371-22b>¶
别是桃花半㸃春¶
　　倩女離魂圖¶
有心誰怕鐡為墻直透虚空未易量若問合離真偽事¶
滿池緑水笑鴛鴦¶
　　崔智韜虎妻圖¶
佳人睡覺失青山惡毒心腸賣笑顔認得皮毛一歸去¶
花枝無艷虎全斑¶
　　玉川長鬚赤脚圖¶
<pb:KR4h0067_WYG_371-23a>¶
慣立煎茶屋角頭低眸頻候雪花浮一奴一婢亦作怪¶
不為先生破屋愁¶
　　陳摶睡圖¶
五季干戈亂似麻慵將醒眼閲年華&KR0732;&KR0732;一覺華山裏¶
誰問春開幾度花¶
　　逋仙探梅圖¶
雪壓咸平處士家凍雲鎖暝苦相遮欲知天上春消息¶
只覔南枝第一花¶
<pb:KR4h0067_WYG_371-23b>¶
　　蘓東坡前赤壁賦圖¶
泛舟赤壁痛銜盃孟徳英豪安在哉何似江山風月妙¶
不從自已外邉來¶
　　李伯時所畫太一真人蓮葉舟圖¶
天上真人妙出神聊乘蓮葉下南㝠若人欲識空涼境¶
但誦薫風一巻經¶
　　無名氏巡簷數修竹圖¶
四簷玉立碧重重終日相看眼亦空何啻數來千萬箇¶
<pb:KR4h0067_WYG_371-24a>¶
不知那箇弄清風¶
　¶
　¶
　¶
　¶
　¶
　¶
　¶
<pb:KR4h0067_WYG_371-24b>¶
　¶
　¶
　¶
　¶
　¶
　¶
　¶
　兩宋名賢小集巻三百七十一¶
