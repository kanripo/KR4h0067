# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:45.400324
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百十四
<pb:KR4h0067_WYG_314-1a>¶
欽定四庫全書¶
　兩宋名賢小集巻三百十四¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　菊磵小集¶
　髙翥字九萬餘姚人有菊磵小集¶
　　春日即事¶
人間閒日月春後乍晴隂半夜雨聲急一溪流水深鳥¶
<pb:KR4h0067_WYG_314-1b>¶
啼花自發詩就客能吟短策西湖路幽芳信意尋¶
　　送别¶
老去情懐怕别離年来不作送行詩人前舉似終難信¶
問著垂楊便可知¶
　　春日北山二首¶
人縁白石泝清溪手剥蒼苔認舊題春色滿山歸不去¶
折桐花裡畫眉啼¶
挿花吹笛兩山中桃李尊前日日同待得馬頭飛絮滿¶
<pb:KR4h0067_WYG_314-2a>¶
更来沽酒看殘紅¶
　　僧房夜坐¶
萬枝松裏一篝燈知是山房第㡬層静夜數聲清磬響¶
上方應有誦經僧¶
　　訪諸葛鍊師不遇¶
青銅留著布囊中去謁人間小卧龍乆欲共君謀一醉¶
有錢却又不相逢¶
　　雜興二首¶
<pb:KR4h0067_WYG_314-2b>¶
新分菊本自鋤山手縛枯藤作矮闌比似著書空用力¶
種花猶得一年看¶
二十年前欲住山不禁寂寞掩柴關如今寂寞禁當得¶
欲掩柴關又却難¶
　　秋日田父辭二首¶
啄黍黄雞沒骨肥繞籬緑橘綴枝垂新釀酒旋裁衣正¶
是婚男嫁女時¶
少婦挼藍旋染裙大兒敲葛自漿巾新摘摘笑欣欣相¶
<pb:KR4h0067_WYG_314-3a>¶
喚相呼看賽神¶
　　孤山雪後¶
雪後騎驢行步遲孤山何似灞橋時近来行軰無和靖¶
見説梅花不要詩¶
　　天台曹園¶
蔡嶺桑麻地曹家桃李莊溪流春水滑梅度晚風香竹¶
屋解留客筍輿休僦裝平生看花法不作蜜蜂忙¶
　　西湖春雪¶
<pb:KR4h0067_WYG_314-3b>¶
小艇沿湖看雪飛正當騎馬踏春時是誰乞與楊花舞¶
先占東風一月期¶
　　閒居雜興三首¶
開門遣蠻童買花供銅佛春風隨花来為我一披拂風¶
和花氣清下簾休放出囘施佛因果供此老詩骨¶
㸃燈酌春酒襞紙題小詩讀盡列仙傳引調學語兒自¶
飲復自笑不覺春漏遲且了今日事明日還任之¶
杜鵑休忉忉布穀休聒聒無田不須耕無家自能活行¶
<pb:KR4h0067_WYG_314-4a>¶
蔵莫非時造化安可奪更放心地寛出門行路濶¶
　　春日湖上¶
乘興行新路凝情獨老翁馬蹄春草上人影夕陽中飛¶
絮沿湖白殘花染浪紅晚歸雲氣合雙槳破空濛¶
　　春懐¶
江南春盡尚春寒添盡征衣獨掩關日暮酒醒聞謝豹¶
所歡多在水雲間¶
　　過臨平¶
<pb:KR4h0067_WYG_314-4b>¶
征帆一似白鷗輕起掲船篷看晚晴梅子著花霜壓岸¶
自披風帽過臨平¶
　　古廟¶
古廟依喬木開門對淺沙短籬紅槿樹深徑碧苔花屋¶
破香煙濕庭空日脚斜山寒無賽鼓鳴噪集神鴉¶
　　古寺¶
山路荒凉出小亭土牆辨駁帶枮藤欹斜古殿三尊佛¶
黯淡寒篝一㸃燈碣石半磨天寳寺禪房空老政和僧¶
<pb:KR4h0067_WYG_314-5a>¶
頭陀禮拜迎人説門外浮屠欠兩層¶
　　小居¶
結屋離黄道開門對白沙一莊千古月三徑四時花客¶
至旋沽酒身閒自煮茶相聞蟲鳥外不復聽喧譁¶
　　秋日三首¶
旋買扁舟載一翁片帆吹下夕陽東西風欲織江頭錦¶
催染秋林葉葉紅¶
庭草銜秋自短長悲風傳響答寒螿豆花自解通鄰好¶
<pb:KR4h0067_WYG_314-5b>¶
引蔓殷勤達過牆¶
獨客飄然物外遊江南江北總宜秋芭蕉昨夜縁何事¶
和雨和風作許愁¶
　　松溪廟¶
廟自何年立門深晝不扃寒藤扶壊壁秋草帶疎櫺溪¶
接東西碧山分逺近青老巫逢客至漫説有神靈¶
　　蓮實¶
膩玉肌膚碧玉房纍纍波靣趂紅芳坐忘佛土三生夢¶
<pb:KR4h0067_WYG_314-6a>¶
来結人間一夜凉青子綻時仙掌濕緑苞分處蜜脾香¶
尊前笑摘醻風露猶記西湖古栁旁¶
　　無題二首¶
獨展羅衾無夢成寳香薰徹轉愁生癡心不願郎思妾¶
只願郎今厭客情¶
風竹蕭蕭淡月明孤眠真個可憐生不知昨夜相思夢¶
去到伊行更㡬更¶
　　秋興¶
<pb:KR4h0067_WYG_314-6b>¶
數聲新雁夜初長曉起開門衣袂凉籬菊褪黄秋興懶¶
瓦溝纔試一痕霜¶
　　秋晚即事¶
江頭楓葉舞低囘催得濃雲頃刻開萬里碧天紅日晚¶
數聲新雁送寒来¶
　　毋自欺齋夜宴¶
毋自欺齋清更嚴齋中人物斗之南七朝宰相得瞻仰¶
四海詩人交笑譚古調喜聴琴再弄深杯休惜酒重添¶
<pb:KR4h0067_WYG_314-7a>¶
玉堂今夜無宣喚且與江湖作小㕘¶
　　曉出黄山寺¶
曉上籃輿出寳坊野塘山路盡春光試穿松影登平陸¶
已覺鐘聲在上方草色溪流髙下碧菜花楊栁淺深黄¶
杖藜切莫匆匆去有伴行春不要忙¶
　　育王寺¶
曉策烏藤上育王入山随處得徜徉碑頭龍䕶先皇字¶
塔下魚懸外國香遍謁僧房嘗苦茗閒聴杜媪説毫光¶
<pb:KR4h0067_WYG_314-7b>¶
山深日短行難盡僧遣頭陀辦客牀¶
　　春日湖上¶
清波門外放船時盡日輕寒戀客衣花下笑聲人共語¶
栁邊牆影燕初飛曉風不定棠梨痩夜雨相連薺麥肥¶
最憶故山春更好夜来先遣夢魂歸¶
　　黄居士山房¶
浮利浮名心已灰三間茅屋白雲堆先生自釀松精酒¶
侍女能持藤癭杯養鹿曉随原草去放猿時摘野花来¶
<pb:KR4h0067_WYG_314-8a>¶
近聞身口渾無累槲葉青黄繞宅栽¶
　　育王寺¶
精籃遊厯地景物自情親鶴引登山客僧迎禮墖人名¶
花千佛供喬木萬夫身碑刻東坡作重来為拂塵¶
　　送春¶
韶光催去本無情祇為東君去住輕雖欲遲留芳草夢¶
如何禁得杜鵑聲桐花快落春風老梅子微酸晚雨晴¶
從此嬉遊時節少不須日日報詩成¶
<pb:KR4h0067_WYG_314-8b>¶
　　秋山散步¶
乍晴沙路軟於塵新著芒鞵更可人誰道秋山不宜客¶
桂花多處勝行春¶
　　即事¶
秋来髙處不宜登閒却西樓最上層讀罷黄庭忩戸曉¶
自敲清磬上香燈¶
　　烏鎮普静寺¶
寂寞梁朝寺深廊十數間碑存知殿古香冷覺僧殘斷¶
<pb:KR4h0067_WYG_314-9a>¶
岸舟横浦平坡樹補山休文知好在依舊帶圍寛¶
　　渡錢塘¶
小立晴江上潮生落照邊晚花低映水春草暗迷煙燕¶
子飛官驛鷗羣引客船關情南浦别相對獨依然¶
　　七夕¶
一枕新凉供醉眠覺来風物已凄然山雲帶雨重重合¶
宫樹鳴秋葉葉顛滿進一杯酬好節休看兩鬢換流年¶
雙星囘施癡兒等容我長齋繡佛前¶
<pb:KR4h0067_WYG_314-9b>¶
　　荆棘中見梅花¶
荆棘叢中數㸃春春雲態度月精神依然竹屋茅簷下¶
靚女盈盈不嫁人¶
　　感春¶
人事日紛紛不知春已分問梅成緑葉看杏落紅雲燕¶
向晴空語蛙從夜静聞感時傷老大孤坐對爐熏¶
　　送劉允叔主簿歸山中¶
浮利浮名挽不来故山歸去恰春囘馬蘭旋摘和松鬻¶
<pb:KR4h0067_WYG_314-10a>¶
枸杞新生傍菊栽庭樹夜留山鳥宿洞門蚤為野雲開¶
明年我亦天台去相伴芒鞵蹋古苔¶
　　江居曉詠¶
家住清江江上村江雲山影自平分㡬囘早起開門看¶
不見青山見白雲¶
　　題二小姬扇二首¶
慶娘顰翠眉春痩怯羅衣笑問采花蝶如何成對飛¶
湘湘未識羞獨坐抱箜篌貪學耆婆舞擡身拜部頭¶
<pb:KR4h0067_WYG_314-10b>¶
　　小樓雨中¶
雲浮江雨暗獨客苦淹留白髪羞明鏡青山對小樓酒¶
功書下下心事付悠悠安得并州剪從頭剪斷愁¶
　　首夏¶
漾漾池塘碧染衣隂隂草樹緑成圍江村寂寞春歸後¶
一㸃楊花不見飛¶
　　寄方巖¶
緑髪仙人山澤癯出游入息㡬曽拘種花甚少四時有¶
<pb:KR4h0067_WYG_314-11a>¶
諫草不多千古無閲世眼高磨日月好賢名重滿江湖¶
行蔵到得無心處鐘鼎山林豈異途¶
　　自賦¶
蝸角蠅頭總是虛何須留戀市朝居老於親戚情當密¶
貧與公卿分合疎小徑草荒元種菊故山塵滿舊抄書¶
㡬時歸去重料理嘯月眠雲得自如¶
　　蕺山登高¶
醉眼横斜看菊枝又成客裏過佳期去年行路猶持酒¶
<pb:KR4h0067_WYG_314-11b>¶
今日登髙懶賦詩老淚怕從衣袖見閒情但有帽櫩知¶
阿髯故國才歸得嵗嵗須来舉一卮¶
　　戍婦吟二首¶
將身託戰争世事百無情相對生離别渾如落葉輕¶
辭家出戍邊北望隔青煙怕作沙塲夢秋宵不敢眠¶
　　憶西湖¶
西湖春二月結客少年遊駿馬黄金勒長身紫綺裘愛¶
花論擔買嗜酒滿船浮兩載縁何事台州又越州¶
<pb:KR4h0067_WYG_314-12a>¶
　　小樓雨中¶
長安市上僦樓居閒裡身心儘自如十日雨聲春對酒¶
一忩燈影夜觀書茶經未展愁先醒藥録才看病已除¶
所欠短簷晴影好折桐花月共扶疎¶
　　喜鄉友来¶
蕭蕭春夜雨有客渡江来世事攅眉説鄉談信口開曉¶
肴供苦筍時果薦青梅甚欲澆離恨呼燈撥酒醅¶
　　春寒¶
<pb:KR4h0067_WYG_314-12b>¶
料峭東風破客衣春寒不比臘前時絶憐墻角櫻桃樹¶
全似梅花雪後枝¶
　　昌國縣普濟寺小亭¶
鯨海中流地龍峯小洞天亭高先得月樹老乆忘年大¶
士居鄰境閒僧指便船若為風浪息更結補陀縁¶
　　登九華樓¶
高閣臨江可契心興來時得一登臨山雲浦樹重重合¶
野水汀蒲日日深鴉背夕陽供晚哺蟬迎凉吹試秋吟¶
<pb:KR4h0067_WYG_314-13a>¶
倚欄盡見諸峯出如對風流李翰林¶
　　趙仲莊都鈴山居¶
一官難換北山薇結屋栽花度四時果熟不妨禽摘盡¶
酒香惟恐客来遲小蘋低唱花間曲阿廣髙吟李下詩¶
客乆辦心分半隠尚嫌風骨欠仙姿¶
　　船户¶
盡將家具載輕舟來往長江春復秋三世兒孫居舵尾¶
四方知識㑹沙頭老翁曉起占風信少婦濃粧照水流¶
<pb:KR4h0067_WYG_314-13b>¶
自笑此生飄泊甚愛渠生理付浮悠¶
　　歸寓舍¶
門前流水碧粼粼嵗晚歸来亦可人梅欲開時多是雨¶
草纔生處便成春嬌兒對靣兩癡絶老子關情一欠伸¶
快取竹篘篘濁酒舉杯先為洗京塵¶
　　重游無量院¶
佛屋欹斜老翠微小軒猶記昔游時江雲帶雨凉生竹¶
野水迎潮暗入籬門外風波僧自識山中朝暮客曽知¶
<pb:KR4h0067_WYG_314-14a>¶
眼明素壁關情乆十載纔能寫此詩¶
　　春霽¶
積雨才收雲盡歸長安一色碧琉璃日移簾影臨書案¶
風颭瓶花落硯池巢燕學飛猶戀母籠雞得食旋呼兒¶
眼看景物關情甚喜為新晴賦此詩¶
　　嵗除登窄蕚山精舍¶
蕭寺經行無盡情倚闌長是眼増明谿因宿雨十分急¶
山為凝寒一味清竹外飛花随晚吹樹頭幽鳥試春聲¶
<pb:KR4h0067_WYG_314-14b>¶
重來又是明年事臨出門猶欵欵行¶
　　張氏曲江¶
一曲澄江兩派分滿山修竹緑齊雲樓忩風月侵帆腹¶
小徑煙霞隠屐痕白鷺夜依花影宿清猿時共櫓聲聞¶
主人與客心如水同倚闌干得細論¶
　　春情四首¶
樓頭上馬苦匆匆百計相留無計從正好看花郎却去¶
江邊春色為誰濃¶
<pb:KR4h0067_WYG_314-15a>¶
天涯海角水雲寛人在吴頭楚尾間彈徹箜篌難寄恨¶
海棠庭院獨凭欄¶
深院沈沈照落暉寳香熏徹舊時衣一春行樂誰為伴¶
羞見花前蛱蝶飛¶
鬥草歸来上玉階香泥微涴合歡鞋全籌贏得無人賞¶
依舊春愁自滿懐¶
　　晚春即事¶
輕煙終日鏁樓臺細雨絲絲半濕苔杜宇一聲青嶂外¶
<pb:KR4h0067_WYG_314-15b>¶
谿流時送落花来¶
　　蕺山戒珠寺¶
葉葉東風吹客衣昌安寺裡晚遊時欹斜竹屋羲之宅¶
磨滅經幢率府碑佛化是誰留實相鵞亡猶自見方池¶
逢僧小作煎茶供畧問源流笑不知¶
　　冬日即事¶
江上凝冰斂水痕門前殘雪綴溪雲杖藜獨立梅梢月¶
成就清寒到十分¶
<pb:KR4h0067_WYG_314-16a>¶
　　訪銛朴翁不遇二首¶
亂花飛絮趁長髯来訪西湖竹裏菴行盡白雲三十里¶
詩人又在白雲南¶
乗興尋僧入翠微山中無限野薔薇主人不見從誰賞¶
折得繁枝自挿歸¶
　　聚景園口號二首¶
淺碧池塘連路口淡黄楊栁䕶簷牙舊時嵗嵗春風裏¶
長見君王出看花¶
<pb:KR4h0067_WYG_314-16b>¶
竹影參差臨斷岸花隂寂厯浸清流遊人難到闌干角¶
盡日垂楊蓋御舟¶
　　恭跋思陵宸翰拓本巻後¶
淡黄越紙打殘碑盡是先皇御賜詩白髮内人和淚讀¶
為曽親見寫詩時¶
　　山行即事二首¶
落盡桐花春已休過墻新竹籜初抽山行步步黄泥滑¶
小立溪橋聴雨鳩¶
<pb:KR4h0067_WYG_314-17a>¶
巻地東風晚更狂櫻桃吹子落泥墻谿雲自為催詩黑¶
忙煞條桑窈窕娘¶
　　寄林徵君¶
老無閒事上雙眉問著窮通盡不知兩鶴忽飛因客到¶
一牛方病得妻醫案頭㡬巻隂功録壁上諸家勸世詩¶
見説今年翁八十鬢邊才有數莖絲¶
　　曉行¶
跨馬登長路聞雞度逺關水光斜漾月雲影倒埋山人¶
<pb:KR4h0067_WYG_314-17b>¶
迹霜橋外禽聲煙樹間自慙林下客清夢未曽還¶
　　三峯廢寺¶
荒陵依約舊山門秋草離離故迹存雙瀑有聲傳宿雨¶
一龕無地住閒雲蝸沿壊壁丹青古龜負殘碑字畫昏¶
三歎廢興誰可問亂雅鳴噪自成羣¶
　　下塘¶
日出移船日又斜蘆根時復見人家水鄉占得秋多少¶
岸岸紅雲是蓼花¶
<pb:KR4h0067_WYG_314-18a>¶
　　行淮¶
老翁八十鬢如絲手縛黄蘆作短籬勸客莫嗔無凳坐¶
去年今日是流移¶
　　蘭亭¶
老来渾不愛春遊来到蘭亭爛熳秋亭下水非當日曲¶
山前竹似舊時修二三客子因懐古八百餘年續勝流¶
試與山靈論往事不知還肯㸃頭不¶
　　贈丁子植撫幹¶
<pb:KR4h0067_WYG_314-18b>¶
幕府歸来赴調時清聲籍籍滿京師真如白璧蔵奇石¶
判得黄金博斷碑覔宅先尋籠雀地買盆權作養魚池¶
客中髙致猶如此明日還山樂可知¶
　　天章寺¶
地勝秋清人欲仙倚闌時節月初圓不知寺在煙霞表¶
但覺身臨星斗邊寳墨舊歸天上去高名今向世間傳¶
登臨莫作匆匆㑹去後重来又㡬年¶
　　天衣寺¶
<pb:KR4h0067_WYG_314-19a>¶
萬壑千巖非浪聞十峯雙澗不須論袈裟旋化空王服¶
宫觀曽招帝子魂山向馬頭囬禹穴谿分燕尾入雲門¶
秋行既了登臨願草草題詩對緑尊¶
　　毅齋鄭秘書道山領客¶
羣玉堂前春晝隂主人領客步清深上方圖畫無真贋¶
東壁詩書有古今手轉玉璣看測日指揮金井試為霖¶
山翁不作蓬莱夢但願時来洗此心¶
　　元日¶
<pb:KR4h0067_WYG_314-19b>¶
長憶兒時二老傍元正嵗嵗有風光攙先禮數修人事¶
著好衣裳侍酒觴囘首不堪追日月感情空歎換星霜¶
尚期我老如親老却看兒童作節忙¶
　　重五日懐舊¶
獨守空庭日欲晡滿斟濁酒不須沽白頭兄弟三年别¶
青眼交游一字無醉看葵榴懐舊事饞思櫻笋夢吾廬¶
向時癡絶今愁絶自讀離騷些老夫¶
　　贈鄱陽程克已¶
<pb:KR4h0067_WYG_314-20a>¶
見説鄱陽有老程與人懐抱亦分明一千里外未識靣¶
二十年間長慕名因聴酒邊談舊事便從客裏定交情¶
他時我老君猶健海内相逢即弟兄¶
　　初聞雷聲¶
二月寒猶在春雲濕未開灑忩終夜雨發軔數聲雷薺¶
麥緑生腦棠梨紅折腮西湖花事動從此日徘徊¶
　　靈巖寺¶
天柱峯髙逼太清靈巖端足擅高名人間有石皆奴僕¶
<pb:KR4h0067_WYG_314-20b>¶
天下無山可弟兄樵徑雲深多虎跡清溪風暖盡猿聲¶
客身元是山林種見此如何不動情¶
　　秋夜¶
小屏相對兩眉攅長夜迢迢不肯殘䑕向燈前窺坐卧¶
人從夢裏説悲歡故山無計行秋晚客路從誰守嵗寒¶
獨得濁醪相慰藉酒腸猶喜十分寛¶
　　寄王仲彛仲彛留三衢乆不歸省因以箴之¶
别君三見雁南飛夢裏相逢覺又非書去不知何日到¶
<pb:KR4h0067_WYG_314-21a>¶
人来先問㡬時歸正堪燈火親書巻莫遣塵埃染客衣¶
二老倚門知已乆交情于此亦依依¶
　　李將¶
自小在行伍得官因用兵籌邊頭髪竪入陣骨毛輕戰¶
馬惜如命寳刀都有名酒酣常罵坐嫌客話昇平¶
　　無錫縣春日¶
吴楚新岐路江湖舊散人放船来古縣沽酒供閒身花¶
卸一村雨鳥啼千樹春野塘風捲地無復見芳塵¶
<pb:KR4h0067_WYG_314-21b>¶
　　常熟縣破山寺¶
古樹滄浪外精藍縹緲間木枯曽閲世龍老解分山鳥¶
道秋迷跡禪房晝掩關詩成遊子去流水自潺潺¶
　　曹娥浦泊舟¶
夜宿曹娥浦停舟是㡬更聞鐘知寺近聴櫓信潮生風¶
向沙頭起天從舵尾明夢囘無意緒兩岸杜鵑聲¶
　　拜林和靖墓¶
玉幽香骨老雲根占斷孤山水月村薦菊泉清涵竹影¶
<pb:KR4h0067_WYG_314-22a>¶
種梅地冷帶苔痕生前已自全名節身後從誰問子孫¶
惟是年年寒食日游人来與酹清樽¶
　　多景樓¶
一帶青山欲盡頭精藍深處著危樓下無餘地容車馬¶
上有重檐接斗牛鴉落野田長趂晚雁沈沙渚最宜秋¶
江南好景從来少北望空多故國愁¶
　　賞心亭¶
江亭如倚釣魚磯靣靣雲櫩勢欲飛西望汀洲振白鷺¶
<pb:KR4h0067_WYG_314-22b>¶
東連巷陌接烏衣六朝更代人何在千古興亡事總非¶
客子猶憐風景好倚欄長是欲忘歸¶
　　夜過馬當山¶
獨載詩書趁野航自憐飄泊度時光殘年准擬登牛首¶
連夜匆忙過馬當古廟荒寒江浸影斷崖淒慘石凝霜¶
壯懐未分甘衰老回首長淮恨更長¶
　　送方巖先生¶
忠言厯厯未曽行盡載圖書出帝城餘子但知才可忌¶
<pb:KR4h0067_WYG_314-23a>¶
先生當以去為榮門闌竹石關心乆部曲溪山照眼明¶
長笑歸歟莫惆悵浙江風定自潮平¶
　　清明日¶
南北山頭多墓田清明祭掃各紛然紙灰飛作白蝴蝶¶
淚血染成紅杜鵑日落狐狸眠塚上夜歸兒女拜燈前¶
人生有酒須當醉一滴何曽到九泉¶
　　感懐¶
漂泊南州又過年恰如杜子客鄜川酒堪度日難為醉¶
<pb:KR4h0067_WYG_314-23b>¶
詩怕傷時未可傳店舍無煙兵火後街坊有月試燈前¶
荒凉古驛聞吹笛老淚縱横落枕邊¶
　　秋夜¶
老去驚秋白髪添不禁凉吹逼疎簾樓髙幸自蛩聲逺¶
争奈梧桐又傍櫩¶
　　下塘河¶
河水新添三尺高河邊蘆葦有龜巢波流夜夜飄漁箔¶
空㸃籃燈照樹梢¶
<pb:KR4h0067_WYG_314-24a>¶
　¶
　¶
　¶
　¶
　¶
　¶
　¶
　¶
<pb:KR4h0067_WYG_314-24b>¶
　¶
　¶
　¶
　¶
　¶
　¶
　¶
　兩宋名賢小集巻三百十四¶
