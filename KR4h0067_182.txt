# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:42.029601
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百八十二
<pb:KR4h0067_WYG_182-1a>¶
欽定四庫全書¶
　兩宋名賢小集巻一百八十二¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　網山集(二/)¶
　林亦之¶
　律詩¶
　　答稚春送瘞鶴銘¶
<pb:KR4h0067_WYG_182-1b>¶
烹魚䝉尺牘瘞鶴有殘碑老去無他好朝來愜所思幽¶
懐増感激妙處自傾欹喜劇還生嘆如今愛者誰¶
　　答稚春所寄詩巻¶
不見㡬多日詩篇句句新沉吟堪膾炙塗抹更精神世¶
俗難知巳文章却解貧竹窗休苦思思苦轉愁人¶
　　夏循矩先生挽詞¶
歎息青燈下偏旁古字通讀殘五車去贏得一生窮末¶
俗輕前輩何人念此翁傷心舊時宅颯颯巳如空¶
<pb:KR4h0067_WYG_182-2a>¶
　　草堂同爨呈稚春¶
雲錦堂前花作堆尋幽養靜属吾儕髙髙下下黄柑樹¶
曲曲斜斜碧草堦數㸃逺山如越縣一條寒水似秦淮¶
龎公父子能留客我亦三年忘客懐¶
　　奉酧監倉李丈金橘銀魚之什¶
為有風流賀季真道齋從此往來頻錦囊牙軸詩千巻¶
金橘銀魚酒一巡見我每呼蓮社客看君還是竹林人¶
有時夜話寒更盡明日相逢語又新¶
<pb:KR4h0067_WYG_182-2b>¶
　　挽林伯謨¶
幽情千木外巧思百花前好事如吾子傷心嘆早年桃¶
溪親意恱薤曲里人憐半夜悲笳起涼天野月懸¶
　　九月登龍卧山¶
　　　(缺/)亥九月同李監倉宿龍卧山越三年復與二曹¶
　　　叔姪海陽章尉為此遊而監倉巳沒矣今兹九¶
　　　月二曹并海陽又不可見首尾凡八年有是存¶
　　　没對酒悲慨情見乎詞¶
<pb:KR4h0067_WYG_182-3a>¶
復此雲山飲吁嗟空自勞三迴看杞菊兩度難蓬蒿昨¶
者惟傷李如今更憶曹海陽真俊逸一等野墳髙¶
　　九月逰龍卧山留一夕明日值雨坐超上人房偶¶
　　題¶
野興更周遭應遲問大刀山房逢雨好人意與秋髙多¶
謝烹鮮乳還令厭濁醪重來須累少欵欵聴蕭騷¶
　　古龍曹孺人挽詞(林髙/舉母)¶
寒原何處哭下馬欲銷魂白日數行淚黄柑十里村傳¶
<pb:KR4h0067_WYG_182-3b>¶
家猶綬墨聘婦盡朱門似此何多恨空漚不要論¶
　　嵗晚樓書懐¶
儺鼓逄逄起江邊嵗又除我詩猶古木髙枕尚僧居脚¶
垢時忘洗頭蓬月懶梳自應塵事少非我故耽書¶
　　秋試歸訪緑烟亭¶
竹徑縈紆去相逢情若何江從木杪去秋向菊邊多漫¶
有風濤想如今嵗月過唯於交舊裏聴取碧雲歌(去當/作見)¶
　　挽郭孺人(林牧/之母)¶
<pb:KR4h0067_WYG_182-4a>¶
國子先生宅相傳此母賢一哀孤燭下再拜十年前䑛¶
犢貪書巻飛鸞慰暮年夕陽聊寓曲終要到新阡¶
　　陳文煥秀才所宅近市凴樓一望西山宛然墮几¶
　　桉中縣之豪雋唱酧不下數十百篇野人後來承¶
　　聴許不必似韻故為之賦一首¶
西山簷外見何必鹿門行近晚市聲合疎簾野意生終¶
朝如此好初月更多情却愧才華鈍三年句不成¶
　　縣學東軒¶
<pb:KR4h0067_WYG_182-4b>¶
莫道東軒惡朝來意欲迷平田飛白鳥髙木叫黄鸝林¶
闕孤峯出簷低逺樹齊雖然有佳趣那似海門西¶
　　挽丹井陳子白母二首¶
哀曲梧桐夜何年苜蓿盤敬夫前輩重好客婦人難十¶
月明朝盡孤墳落日寒鹿門吹出黍此意竟長嘆¶
嫁娶比隣近門庭古木幽藁砧舊相好蘭玉久從遊雙¶
鶴來何處孤鸞不到頭通家丘嫂行愁涕白雲浮(陶侃/母憂)¶
(常有二客來弔不哭而退化/為雙鶴冲天而去時人異之)¶
<pb:KR4h0067_WYG_182-5a>¶
　　江上¶
敗絮滄江上柴門落日中論文誰與共覔句不須工壯¶
思如秋葉搔頭似老翁﨑嶇村浦路敢自說豪雄¶
　　陪范明府與諸同官飲新亭是夕以莞爾榜之因¶
　　賦此詩¶
把燭新亭下迂踈(一作/踈狂)聊爾歌酒縁人品勝官要野情¶
多燕豆客俱好漁竿人亦過誰知武城笑深自惜蹉跎¶
　　瑞峯院夜語奉酧鄭簿¶
<pb:KR4h0067_WYG_182-5b>¶
百級上層巒呼鐙同所歡甆杯真有道行李似無官妙¶
語勝熊掌踈才媿鶡冠古人相見意不作酒肴看¶
　　江樓陪范長官宴自警一篇戲呈鄭主簿¶
㡬回過海上此日暫躊躇未盡尊前酒還奔使者車官¶
人無少暇賤子敢安居一畆芭蕉圃如今要自鋤¶
　　奉送范宰秩滿還東陽¶
語違今㡬日猶更向層巒(一作戀/征鞍)情自縁君子吾非送¶
長官衝寒去程逺惜别賦詩難政拙為留愛留將識者¶
<pb:KR4h0067_WYG_182-6a>¶
看¶
　　挽松林林巖叟¶
誰學陶朱去梅花古戍旁平生疎几杖哀曲損肝腸稚¶
子青衿雋東牀緑袖長四更笳鼓動月白水茫茫¶
　　翁丈柔中同姪昭文相訪留兩日既别贈以詩¶
委巷無過客明燈迎此翁驩欣屐齒折羞澁酒瓶空燒¶
芋隨家法論詩到國風胡牀煮清棗更擬故人同¶
　　挽楊嚴州母¶
<pb:KR4h0067_WYG_182-6b>¶
生長大夫宅來歸御史門吾兒天下寳此母里人尊九¶
嶺三江外孤雲片月村同鄉無見日他國賦招魂¶
　　網山二首¶
風濤生長處土地屬東隅樹樹懸魚網村村吹鷓鴣酒¶
旗孤嶼見書巻一山無欲趂雞豚社深慚身業儒¶
屋舍髙低住比隣活計同(一作衣裳/結束同)笭箵嫌月白螃蠏¶
要霜紅吠犬隨村落賣魚成老翁地鹹耕種少海熟抵¶
年豐(前此和李倉詩序某欲于網山下結茅為屋空乏/之人徒然有此念耳新詩餉我便催促為此行且)¶
<pb:KR4h0067_WYG_182-7a>¶
(以網川鹿門為同日事令人轉有終焉之想今欲且畫/網山圖掛于西壁下篇詩斗酒日遊其間此便可以呼)¶
(網山處士也買山一/件徐問之未晚耳)¶
　　宜人姚氏挽詞(余倅/之母)¶
别駕歸來日連年哭九原白頭如此母丹旐只諸孫燈¶
火㯽榔市簫笳梅子村比隣惱鵝鴨還阻弔幽魂¶
　　續夢中所見兩句¶
長劒歌明月吳門一夜過紅樓何處是為說馬蘭坡¶
　　辛夘嵗應舉過西峽渡¶
<pb:KR4h0067_WYG_182-7b>¶
白鹿山頭雲欲頹峽門灘下水如雷錦囊破裂元無用¶
席帽&KR0706;﨑還更來我自未能逃世俗人誰便解脱塵埃¶
扁舟且趂牛羊渡莫問如今第㡬回¶
　　寄精嚴谷堂(惟頥/)老宿二十年欲訪谷堂觀筆法¶
　　因循去未得偶逢水西客沉吟久之因寄此詩¶
隔浦娟娟古佛廬㡬迴欲去更踟蹰敢誇栁氏元和脚¶
要問隋僧智果書見説交情多雋逹每慚識面尚生踈¶
山頭紅葉知無限可許閒人暫寓居¶
<pb:KR4h0067_WYG_182-8a>¶
　　挽林義夫母¶
孟母何曽憾生前錦軸横東征鳳毛好西府玉昆榮貝¶
葉忘言處金牀寫水聲十年堂上客一曲是悲鳴¶
　　寄范都廂¶
南去封題久不聞北來數數聽寒暄聮鑣太守三千首¶
擊柝長安十二門飛觀凌空天子國輕帆半日女兒村¶
淵明好趣紫桑近官職髙卑(一作/低)未要論(西都賦曰立/十二之通門)¶
　　奉陪嚴陵史君楊校書(興宗/)囊山夜話一别數月¶
<pb:KR4h0067_WYG_182-8b>¶
　　欲乍見不可得因寄此詩(庚子十/月作)¶
鄉廛一語竟何曽却向他州逢李膺白馬千山縁矍相¶
(先生之喪史君來弔往/返數十程故有此句)朱旛四海有嚴陵鵝湖猶記通¶
宵雨虎石還同半夜燈素髪相看才兩度不知再見㡬¶
時能(楊校書云要得一書藏/石室為縁新説自金陵)¶
　　挽方士登女¶
傷心來赴日各各為(一作/淚)沾衣慈母夜長訣郎君客未¶
歸短山長笛慘青草素旗飛料得楚人些連篇說斷機¶
<pb:KR4h0067_WYG_182-9a>¶
　　清逺尉林昭逺(孔章/)挽詞¶
一宦辭南海蕭然百念枯里閭稱長者門巷似窮儒死¶
日分明去生年爾汝無傷心哀鼓動寒月野園孤¶
　　秋試後再寄林井伯¶
方國三年一合圍園門屢戰定髙飛人如我友無青眼¶
天豈斯文厭紫㣲苦縣老耼終遁去敬亭小謝未須歸¶
丈夫謀宦非身計荔子山前有綵衣¶
　　送井伯赴上庠¶
<pb:KR4h0067_WYG_182-9b>¶
紫㣲巷口送征鞍白社村前豆葉丹一賦雕蟲如桂水¶
(井伯曽作/桂林賦)千山羸馬上長安短檠巳自甘投老健筆胡¶
為未得官鳳閣起家縁六館州人更欲祝東巒(井伯自/號束巒)¶
(子/)¶
　　得舍弟行可(云之/)鹽官病後書¶
荷花開盡蓼花紅逰子今年秋又窮千里病眠鴻雁影¶
一書愁殺月魚翁天寒好處予煨芋日落何山汝轉蓬¶
名利不成作歸計先生巳老海門東¶
<pb:KR4h0067_WYG_182-10a>¶
　　舍弟客臨平¶
慿誰為問鶺鴒原燈火三更隕淚痕天逺未知萍梗迹¶
書來説在藕花村年華似汝寜為未場屋如吾巳懶言¶
璧水(井伯時為/國子生)故人今北去短長門户好同論(吳僧道/潜詩云)¶
(風蒲獵獵㺯輕柔欲立蜻蜓不自由五月臨平山下路/藕花無數滿汀洲故詩人以名其地如栁惲云汀洲生)¶
(白蘋日暮江南春/後人因號白蘋洲)¶
　　借冊井伯¶
吉貝城邊寄此身(一作冬/復春)故鄉歸少異鄉親蜀無儋石¶
<pb:KR4h0067_WYG_182-10b>¶
雄何苦浴有書船孟不貧緑水孤村何處客白頭雙闕¶
老門人令狐冒雪成圖畫還(一作/可)許渠儂續(一作/接)後塵¶
　　迎仙致政王修職(衛/)挽詞¶
晦徳香泉下秋風知(一作/今)㡬回襟懐如阮達門閥自唐¶
來立馬曽交語寒蛩重一哀生前雙錦軸亦足慰蒼苔¶
　　挽王司業(定/)¶
未作鵬飛萬里程一時英俊巳錚錚只應傲雪凌雲氣¶
合得驚天動地名明月酒杯如李白暮年官職似陽城¶
<pb:KR4h0067_WYG_182-11a>¶
秋風癸亥古祠下多少行人淚眼盈(韓退之癸亥年守/潮本朝陳文忠堯)¶
(佐及黄魁並以是年出/守故此郡有三癸亥祠)¶
　　憶浮家洞¶
萬竹蒼蒼烏鳥啼一江渺渺薜蘿西幽懐動處蘭初長¶
好句來時月巳低年嵗却從為客盡家書長是倩人題¶
踈鐘日落孤村立秋燕梁空歸思迷¶
　　寄表弟章由之為理曲堆屋廬¶
苦來為客竟何為宅舍荒村誰與治别墅雖無輞川畫¶
<pb:KR4h0067_WYG_182-11b>¶
生涯堪入杜陵詩身如燕子年年去家似漁舟處處移¶
丹井西頭曲堆下更煩嵗晚定踈籬¶
　　送林子方秘書(枅/)赴廣東提舉¶
乗軺嶺上丈人回奉使天南學士來萬里家聲蠻子洞¶
一門旌節越王䑓驛辭懶口初逢菊界入潮州定折梅¶
莫怪襄陽負韓約芸香又好賜環催¶
　　次韻奉酬致仕通直吳七丈上元所寄之什¶
空齋自合冷如灰何物龍鍾似不才日日讀書無處用¶
<pb:KR4h0067_WYG_182-12a>¶
年年作客㡬時迴君為諧老先生行我在當初最後來¶
可忍殘春對耆老不擕斗酒去相陪¶
　　挽戴少美(晦之父/黄石人)¶
一聲哀管水邊聞忽憶秋風留月軒洛下書生來問字¶
襄陽耆舊亦過門游梁無限通宵話訪戴如今何處村¶
縱使鸞封到幽壠白雲荒草不堪論¶
　　次韻致政吳丈(悦之/)和林縣丞(褒/)丹桂非時之什¶
青山湖上宅丹桂月邊枝菊蘂元同日桐花却並時籠¶
<pb:KR4h0067_WYG_182-12b>¶
鵝翁不俗蠟鳳子多竒須信三秋好先從數月期藍田¶
一㕔壁黄巻五男兒問禮當年事芹宫未頌僖¶
　　次韻奉酬林仲雨¶
年去又來三月强詩成未了寸心狂巳無精力能穿鵠¶
尚有頭顱可牧羊老栢縱教逢嵗晚幽蘭本不為人香¶
東膠待補猶堪戰莫道今無識繞梁(仲雨次韻云萬事/不成嘆畫虎一官)¶
(那得似/驅羊)¶
　　挽陳伯順夫婦¶
<pb:KR4h0067_WYG_182-13a>¶
晴春相(一作/一)見未多時忽嘆霜蕪雪屋非僵瑟樓前方¶
悼往吹簫䑓下竟同歸讀書歴歴向秋樹織錦悠悠空¶
曉機須信人間伉儷重(缺/)　死日不相違¶
　　謝林守(元仲/)架艾軒先生祠堂¶
雙闕巳嗟秋草邊兩楹誰作麥堆前幸奉皂葢行春日¶
如見紅泉講道年工部先生天下士莆陽太守大夫賢¶
斯文直待斯文出千載名聲與共傳(林守詩云原上卧/龍無起日柱頭化)¶
(鶴見/何年)¶
<pb:KR4h0067_WYG_182-13b>¶
　　再用前韻和林守¶
清詠重重畫㦸邊芳題短短竹籬前政如美稷西河日¶
詩到黄初正始年滕國已歌慈父愛韓門更感使君賢¶
銅魚好句闗風教巴嶺&KR0435;酧只浪傳¶
　　挽陳仲罕母¶
橘林霜後欲寒天(一作黄柑時/候欲寒天)多記陶家作客年碧水¶
青山如昨日白雲紅旐是新阡鳲鳩七子母思重寡鵠¶
孤巢婦徳賢最苦哀簫老松下漫漫瞿麥雪平田(洞簫/賦孤)¶
<pb:KR4h0067_WYG_182-14a>¶
(巢寡鵠娛/優乎其下)¶
　　奉寄雲安安撫寳文少卿林黄中(栗/)¶
泥封欵欵下青𠖇却許麾幢換使軿䕫子城頭開幕府¶
杜陵詩巻作圖經十年去國未還國萬里長亭更短亭¶
可信明時好人物亂猨啼處是州㕔¶
　　滕王閣懐古奉呈撫州别駕兼簡户曹¶
城連帝子閣西頭水遶南昌故郡流山短天長鷗鷺小¶
夜深雲淨月星浮澹䑓墓暗竹根古孺子亭荒荷葉秋¶
<pb:KR4h0067_WYG_182-14b>¶
漠漠滄江無了日哦詩莫苦替人愁¶
　　江西試罷還故里八月二十九日過飛猿嶺連日¶
　　遇雨¶
萬里﨑嶇愁不禁飛猿更聽雨淋淋剰將暑藥涼無用¶
未著秋衣寒巳深刻鵠雕蟲成底事牧羊餧鴨負初心¶
還家漸近病漸好得句自題時自吟¶
　　挽稚春母鄭氏¶
他誰天外哭聲長有客歸程何太忙同㸑情親如五服¶
<pb:KR4h0067_WYG_182-15a>¶
升堂義重比諸郎昔人澆薤蒸梨事即我浮家泛宅旁¶
嘆息白頭陶母意中秋三日轉凄凉¶
　　秋試罷重九過滄峽¶
野濶村歸如暮鴉路沿溪曲似春蛇不諳水土愁多病¶
(一作屢眠野/館愁為客)忽聽鄉談喜近家一帶青山將屋繞數行¶
(一作/莖)緑竹倚門斜年年逆旅逢重九今嵗須看籬下花¶
　　同安撫趙子直(汝愚/)餞朱晦菴於懐安二首得重¶
　　字¶
<pb:KR4h0067_WYG_182-15b>¶
祖帳寒梅白未空已看新葉緑重重八州鉞斧送行客¶
十里旌旗遶暮峯北斗獨髙韓吏部南州爭慕郭林宗¶
一時賔主俱豪傑敢道招要到野農¶
武夷長想蕙蘭蹤螺渚幸修桑梓恭詩造本情天下誦¶
學傳正統世儒宗三山過客日無數四海聞人此一逢¶
官燭行行送歸路半村無月海雲重¶
　　挽蔡以之母¶
鄰母悲秋長短聲客窗聞此夢魂驚新鄉誰共雞豚社¶
<pb:KR4h0067_WYG_182-16a>¶
先世由來香火情薤曲縱教如宋玉里喪終是媿陳平¶
傷心起望秋雲亂愁斷千山㡬日程¶
　　别莆陽史君林宗丞二首¶
下筆翩翩如史君年過五十始朱輪蜀山久託無家客¶
滕國曽為負耒人(先任/福倅)脱印忽聞過我里攀轅尤更甚¶
州民乍晴乍雨黄梅道好聽泥封下紫宸¶
扶羸十日候行期𤓰葉初生荷滿池别袖難禁須進酒¶
離情未足更題詩飛鸞渡口還家後老䑕梯前到闕時¶
<pb:KR4h0067_WYG_182-16b>¶
士論民謡如皎日甘泉直上豈容遲¶
　　别林黄中帥湖南¶
清秋緩轡馬如雲論定忠邪白黒分湘水傳呼新刺史¶
霸陵改觀舊將軍平生孤節人難到自此一畨名愈聞¶
定有詔書催入覲不勞下擔楚江濆¶
　　代上陳給事(峴/)二首¶
謝安舊宅翠雲環復見新墻月様彎市近豈容三島客¶
樓居須向九仙山去天尚欝金門步計日催歸玉筍班¶
<pb:KR4h0067_WYG_182-17a>¶
好與衣冠添盛事一門三府照人寰¶
雲錦軒楹蘭玉堦暫從仙仗下蓬萊良辰歌館聲聲起¶
明月粧樓夜夜開天上李藩批敇手蜀中嚴武總戎才¶
(曽知/成都)可教問舍悠然去即下紅泥促召回¶
　　暫還網山井伯以詩送别次韻¶
暫著芒鞋歸故丘新詩吟罷恍如秋麥堆去後惟君勝¶
荔子紅時送客愁好句合教吾北面生平長恨海東頭¶
如今别袂應須惜一日能留便少留¶
<pb:KR4h0067_WYG_182-17b>¶
　¶
　¶
　¶
　¶
　¶
　¶
　¶
　兩宋名賢小集巻一百八十二¶
