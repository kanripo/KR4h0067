# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.733931
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷七十三
<pb:KR4h0067_WYG_073-1a>¶
欽定四庫全書¶
　兩宋名賢小集巻七十三¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　藜齋小集¶
　華鎮字安仁㑹稽人元豐二年進士官至朝奉大夫¶
　博古工詩文嘗輯㑹稽覽古詩幾百餘篇最稱精覈¶
　傅崧卿稱其詞格清麗興寄深逺足以垂觀來者今¶
<pb:KR4h0067_WYG_073-1b>¶
　其書亦罕傳舊志乘中間有數首而已子初平亦登¶
　進士為太常博士有越中考古録¶
　　雲門寺外勝迹諸詠¶
　　　王中令裔孫智永善𨽻草為世所重求者弗違¶
　　　戸外之人如市所居限頻為之毁以鐵固之時¶
　　　號鐵門限真草千字文十九年成一千通栁誠¶
　　　懸稱其書得家法世傳右軍蘭亭其蹟弟子辨¶
　　　才尤加寳秘貞觀中求之不得至使蕭翼設竒¶
<pb:KR4h0067_WYG_073-2a>¶
　　　而取之山中父老尚能道其事¶
鐵限僧坊迹未移千通真草了無遺蘭亭墨跡何由見¶
秪説蕭郎奉使時¶
　　鄭相廟¶
　　　鄭公起樵風用郡守第五倫之薦致位三公與¶
　　　倫並列可謂盛矣祠宇之下至今猶有風朝南¶
　　　暮北¶
鳴玉鏘金漢上公當年榮與舊君同故山廟食千秋後¶
<pb:KR4h0067_WYG_073-2b>¶
來往猶乘旦暮風¶
　　秦望山¶
　　　秦始皇東巡登髙歴覽刻石紀功故曰秦望¶
秦人兩世盡東遊輦輅曽臨到上頭睫在眼前終不見¶
不知登望竟何求¶
　　葛仙翁釣臺¶
　　　若耶溪葛仙翁投迹之地苔磯孤秀起于中潭¶
　　　環山千疊澄淵無底清光翠色上下相照迥然¶
<pb:KR4h0067_WYG_073-3a>¶
　　　不類于人境謝客兒兄弟悦之日至其上更酬¶
　　　迭唱夕而忘歸¶
聞説風流謝客兒鴒原相應日鳴飛仙翁遺跡雲深處¶
擕手行吟送落暉¶
　　五雲溪¶
　　　徐季海曰曽子不入勝母之閭吾豈泛若耶之¶
　　　溪由是目之為五雲今亦曰徐浩五雲發源于¶
　　　雲門其流達于樵風涇湖山之間此為竒絶¶
<pb:KR4h0067_WYG_073-3b>¶
萬壑千岩秀氣鍾鳴琴潄玉曉玲瓏瑞雲重疊中書館¶
花浪騰稜相國風¶
　　樵風涇¶
　　　鄭巨君(名/𢎞)採薪若耶山中得仙人遺箭歸之而¶
　　　獲便風之報千載之下朝暮不渝¶
碧山重叠水溶溶南北長來旦暮風岩壑㑹稽真勝絶¶
樵蘇猶是漢三公¶
　　鄭公泉¶
<pb:KR4h0067_WYG_073-4a>¶
　　　鄭太尉𢎞若耶山居有美泉雅嗜其味嘗有疾¶
　　　藥石不能愈家人取山泉飲之即愈山泉非攻¶
　　　病之良藥其美不稱於三公之奉飲之而疾愈¶
　　　者常性素好不為富貴移也鄭公之所飬在富¶
　　　貴當何如哉¶
溪上清泉玉色寒臨泉蹋盡石苔斑為憐北闕乘軒客¶
白首髙情在舊山¶
　　城山¶
<pb:KR4h0067_WYG_073-4b>¶
　　　其山中卑四髙宛如城堞吳伐越次查浦句踐¶
　　　保此拒吳又名越王城有佛眼泉洗馬池泉中¶
　　　産嘉魚越拒吳時吳意越之乏水以鹽魚為饋¶
　　　越取雙魚答之遂解圍去¶
兵家制勝舊多門贈答雍容亦解紛緩報一雙文錦鯉¶
坐歸十萬水犀軍¶
　　鏡湖¶
　　　亦名鑑湖任昉述異記軒轅氏鑄鏡湖邊因得¶
<pb:KR4h0067_WYG_073-5a>¶
　　　名或云黄帝獲寳鏡焉或又云本王逸少語山¶
　　　陰道上行如在鏡中逰故名¶
水風不動清光合十里渾無一㸃瑕野客若尋湖上事¶
不須臨水問荷花¶
　　雙筍石¶
　　　在上虞縣釣臺山髙百餘丈若人冕而對峙者¶
　　　其巔有異花每杜鵑啼時開若霞錦神宗崩三¶
　　　年不榮髙宗崩花忽變白孝宗崩三年若枯既¶
<pb:KR4h0067_WYG_073-5b>¶
　　　而復茂¶
千尺相髙卓翠珉雨餘雲外露嶙峋鼎湖龍去蒼髯㫁¶
三載叢花不記春¶
　　放馬澗¶
　　　在新昌縣支道林放馬之所或譏道人養馬不¶
　　　韻答曰貧道賞其神駿¶
春草茸茸澗水清路人猶記昔時名金羈縱後雙蹄逸¶
想見風前蹀躞聲¶
<pb:KR4h0067_WYG_073-6a>¶
　　虞國墅¶
　　　在餘姚羅壁山襟帶溪山大勢具體金谷郗太¶
　　　宰徧逰諸境棲情于此每至良辰携子逰憩後¶
　　　以司空臨郡遂卜居之¶
山列翠屏圍碧落水流鳴管繞平田郗家池館蘿蕪沒¶
金谷形容自渺(一作/宛)然¶
　　陳大夫宅¶
　　　在越城東南禮遜坊竹園巷之間漢大中大夫¶
<pb:KR4h0067_WYG_073-6b>¶
　　　陳囂未貴時與紀伯為鄰伯竊囂藩地以自益¶
　　　囂見之不言益徙地與之伯慙亦歸所侵地其¶
　　　中乃為大路鴻嘉二年太守周君刻石表曰義¶
　　　里長簷路¶
鄰里相歡起美談通衢髙栁碧鬖鬖至今風俗稱虞芮¶
目擊岐周始自慙¶
　　燕竹¶
　　　越人以其燕來時出筍甚美因以為名¶
<pb:KR4h0067_WYG_073-7a>¶
竹箭黄芽欲老時杏梁日煖燕初歸他林未聳千竿翠¶
此地先抽一握肥¶
　　孟橋¶
　　　橋南漢孟嘗宅也¶
漢上還珠太守家小橋斜跨碧流沙清風不共門墻改¶
長與寒泉起浪花¶
　¶
　¶
<pb:KR4h0067_WYG_073-7b>¶
　¶
　¶
　¶
　¶
　¶
　¶
　¶
　兩宋名賢小集巻七十三¶
