# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.803584
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷七十七
<pb:KR4h0067_WYG_077-1a>¶
欽定四庫全書¶
　兩宋名賢小集巻七十七¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　潘邠老小集¶
　潘大臨字邠老齊安人有柯山集次弟大觀字仲達¶
　亦入江西派其詩不傳¶
　　吳熈老所藏風雨圖¶
<pb:KR4h0067_WYG_077-1b>¶
我遊匡山夏將杪赤日青天萬山繞忽然風雨動地來¶
震氣果雷離電遶一川煙靄失東西萬里乾坤錯昏曉¶
香罏高峰危欲墮石門細路人心𠞰江翻那聞得計魚¶
木拔豈有安巢鳥須㬰雲過雨脚收依舊晴暉著叢篠¶
羣山歴歴在眼前恰似憑高日方曉誰將此景入畫圖¶
數幅生綃盤礴了吳丞此畫絶代無張公此詩古來少¶
讀詩觀畫興未窮北牕風涼退自公使君意消三伏中¶
未可鞭箠催青銅¶
<pb:KR4h0067_WYG_077-2a>¶
　　贈張聖言畫柯山圖¶
我昔騎鯨游九州上扣天關望冕旒羣公侍旁好顔色¶
將順帝㫖成剛柔抱持日月不自獻䝉茸塵土歸家丘¶
結茅竹間今休已炎暑避舍清飇留屋頭清溪鳴晝夜¶
當户古木蔽馬牛蒼頭盧兒從高蓋傳呼不到門巷幽¶
兩公忘言兒袖手驅除睡魔須茶甌誰傳此意到旁郡¶
解衣槃礴煩張侯張侯落筆妙天下未墜學士之風流¶
欲見柯山入畫圖丹青知君百不憂黄公不肯直南省¶
<pb:KR4h0067_WYG_077-2b>¶
一麾已具東南舟請君援筆待公至畫我迎公竹陰裏¶
　　題張聖言畫四時景物¶
我到淮南幾見春一身蓑笠蔽煙雨桃花林裏有人家¶
疑是柯山最深處¶
成陰衆木與天參日暮風雨地軸翻曽向廬山問行李¶
石門西路接僧垣¶
荻花索索水津津日落空山開霽新松下有人摩詰似¶
與渠烟火作比鄰¶
<pb:KR4h0067_WYG_077-3a>¶
雲䝉山頭雪翻空飛鳥繞樹困號風關山淮水失微路¶
酒爐曽借衰顔紅¶
　　題陳徳秀畫四季枕屏圖五首¶
亂山深處碧波流隔岸垂楊繫小舟無數桃花伴春夢¶
夢中還作武陵遊¶
茒簷竹閣枕迴溪栁外平橋拍水低在藻白魚知鷺下¶
穿林黄雀覺蟬嘶¶
錦樹連雲爛不收山河風景一畨秋老夫枕簟便涼夜¶
<pb:KR4h0067_WYG_077-3b>¶
不比新亭去國愁¶
江樹溟濛雪暗天似聞寒雁破昏烟相思此夜堪乘興¶
試問漁翁覔釣船¶
好景入詩皆可畫未知陳子畫中詩疑公便是褚季野¶
正爾不言行四時¶
　　題趙承逺所藏大年畫平逺二首¶
吳頭楚尾散花洲天濶波雲恰下鷗帝子胸中有江漢¶
故能風露筆端秋¶
<pb:KR4h0067_WYG_077-4a>¶
將軍心眼到滄洲木脱波生一夜秋想得筆端鳬雁足¶
又添鸂𪆟起沙頭¶
　　江夏别魯直送之宜州¶
翰墨精神全魏漢文章波瀾似春秋可是中州著不得¶
江南已逺更宜州¶
　¶
　¶
　¶
<pb:KR4h0067_WYG_077-4b>¶
　¶
　¶
　¶
　¶
　¶
　¶
　¶
　兩宋名賢小集巻七十七¶
