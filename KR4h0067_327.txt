# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:45.749837
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百二十七
<pb:KR4h0067_WYG_327-1a>¶
欽定四庫全書¶
　兩宋名賢小集巻三百二十七¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　龍洲集下¶
　　謁江華曽宰二首¶
摳衣三十年前事曽以諸生傍絳紗一國所專吳白下¶
雙鳬獨逺令江華時來館學總餘事老去衣冠懐古家¶
<pb:KR4h0067_WYG_327-1b>¶
共怪我門郊島外狂生尚有一劉义¶
鬟鬢已皤非故我依然破帽老騎驢江邊游子斷腸句¶
漢殿逐臣流涕書父母松楸三世塚弟兄桑梓百年居¶
孤丘未死歸心切未有相如駟馬車¶
　　寄湖州趙侍郎¶
桑柘村村煙樹濃新秧刺水麥梳風舟行苕霅雙溪上¶
人在蘇杭兩郡中鼓角麗聲相旦暮旌旗小隊間青紅¶
主人夙有神仙骨合住水晶天上宫¶
<pb:KR4h0067_WYG_327-2a>¶
　　簡季文¶
衰鬢蕭騷半欲絲尚能隨隊作兒嬉棊無殺意從人活¶
琴有仁聲却自悲落魄陳平歸漢日中傷張禄入秦時¶
諸公莫作狂夫看恐是英雄未可知¶
　　贈劉叔擬招山¶
不醉何勞飲無詩底用吟百年為客老一念愛鄉深草¶
路青原淚煙波白鷺心班超歸未得愁見舊家林¶
　　登清涼臺¶
<pb:KR4h0067_WYG_327-2b>¶
江南江北許多山到處登臨得凭䦨老木漸丹霜有信¶
怒濤衝岸水生寒倦游半世烏三匝往事千年指一彈¶
落日正西催上馬依依回首望長安¶
　　蘄洲道中¶
如箭隂風劈面吹雪花斜夾雨垂垂胸中自有平戎策¶
路入蘄州冷不知¶
　　觀三叠泉¶
五老峯北嵳峩顛龍泉三叠來自天只因開闢便有此¶
<pb:KR4h0067_WYG_327-3a>¶
山雲蔽䕶經嵗年一朝何事失扃鐍樵者得之人共傳¶
欲往從之人憚逺險溪絶壑窮攀縁初疑霜崩漏天¶
谷翻若雲奔下巖宿散為風飛颺輕煙垂似銀絲貫珠¶
玉隨風變態難盡名洞駭遊者心與目清寒侵袂心益¶
爽清甘熨齒手屢掬我欲攬之作玉虹開似九丈錦屏¶
風有若插碧金芙蓉笑騎揮斥凌太空窮源直到夭河¶
東¶
　　西湖¶
<pb:KR4h0067_WYG_327-3b>¶
西湖湖上山如畫二十年間曽客來飛絮滿城歸未得¶
江南老却賀方回¶
　　登昇元閣故基¶
脚力倦矣曷少休侵晨更作昇元游眼中已不見二百¶
四十尺之髙樓但見炊烟萬竈宿貔貅上有啼鴉噪鵲¶
如泣訴下有藤蔓老樹根據枝相虯想其結締初匠石¶
巧與造物侔栟栱不知幾大厦一木牽挽回萬牛山川¶
退聽左右受約束日月烏兎早暮東西流阿房之旂矗¶
<pb:KR4h0067_WYG_327-4a>¶
立矮如㦸臨春結綺望仙三閣俱下頭盃埦塊潛培塿¶
而已矣蹄涔洞庭芥為舟拄撑霄漢彈壓大千界下厯¶
梁唐秦隋晉漢周一朝世故有翻覆禍結祝融回禄與¶
鬱攸灰飛障天煙焰熾一火三月爛不收遂使觚稜化¶
草莽丹艧成墟丘我聞至人侈儉初何心有茅一把葢¶
頭便可留何必窮極土木事妖怪朘削赤子膏血斂以¶
裒是故子劉子不仙不佛亦不侯視鸞臺鳳閣為蘧廬¶
百萬買宅亦夢幻泡影漚江西豈無家白沙翠竹泉石¶
<pb:KR4h0067_WYG_327-4b>¶
幽小亭茅簷曝日搔背癢籬缺墻破手葺修如以天地¶
為室廬日月行住坐卧得自由不為朱門是不為白屋¶
羞有時騎馬千里游汗漫有時蛤蜊遽食龜殻秋彼昇¶
元閣者亟成而復壊腸亦不能為之斷心亦不能為之¶
憂造物何足云此身自贅疣譽堯毁桀未必公是非丘¶
踞兩窖螻與蟻日斜諸公急下山我有斗酒歸去來兮¶
相與勸酬¶
　　舟中偶作¶
<pb:KR4h0067_WYG_327-5a>¶
日日拖舟上碧溪寒灘水淺草離離尺書雁斷嵗行盡¶
五兩風輕帆去遲白鷺導吾如有志丹楓愁客亦何為¶
闗頭安趂梅花約更著寛程五日期¶
　　聿追菴題壁¶
路轉羊腸曲山藏蝸角深樹多成䕃密水少亦悲吟露¶
草重陽淚風花寒食心摩娑墓銘看久立讀碑隂¶
　　同郭殿帥游鳳山¶
亷纎小雨久于霉喜得新晴亦快哉五色波光麗鳷鵲¶
<pb:KR4h0067_WYG_327-5b>¶
千分雪氣繞蓬萊旌旗側畔宫牆轉戈㦸叢中武庫回¶
走馬看花生怕晚果然桃李一山開¶
　　郭殿帥邀游鳳山¶
結束戰袍騎戰馬冠帶將軍宛如畫前呼小駐來美堂¶
箭去弓鳴飛鳥下青林路轉入苕嶤湖亭海觀爭為髙¶
誰知鳳舞龍飛外别有樓閣横雲霄回旋左右皆游厯¶
人物江山兩英特風流標致梅嶺梅磊落胸襟石林石¶
側身更上天上行好風吹下笑談聲山神川后領要束¶
<pb:KR4h0067_WYG_327-6a>¶
遁走虎豹藏蛟鯨摩挲苔蘚題詩去萬鼓聲中雜歌舞¶
衆賔捧酒壽主人將軍自是擎天柱看山看水時一來錢¶
塘吳越何小哉指㸃中原百城在功名逼人有機㑹¶
　　感舊¶
羅結同心栁帶青碧桃香裏寄將迎春風重到憑䦨處¶
腸斷江樓不忍登¶
　　自述二首¶
扁舟送客出姑蘇晚泊吳江夜雨餘波浪稍平風力定¶
<pb:KR4h0067_WYG_327-6b>¶
青黄相間橘林疎匆忙旅館催行酒草率盃盤旋買魚¶
我欲壁間書嵗月無人為上小行書¶
精神凋耗鬢毛衰刼火光中穿幾回無可奈何教老去¶
有時猛省忽愁來師崇道學原非偽客寄蘇州却類獃¶
明日重陽又佳節得錢且醉菊花杯¶
　　吳尉西亭二首¶
襲桂行香徑朱䦨稍轉西水風飄石冷雲月墮簷低棊¶
敗深杯罰詩豪健筆題舞忙釵鬢亂更為捧柔荑¶
<pb:KR4h0067_WYG_327-7a>¶
石板橋東閣軒窓如此華碧虚澄水鑑紅影浸霜花似¶
串歌雲駐如泥醉帽斜但驚風露冷飄落怕還家¶
　　寓東陽寺二首¶
元帥東陽主今君我故人可憐九華客猶是一窮民古¶
者狂狷士人間自在身化工都不管何地有陽春¶
不學老無似艱難却飽諳逺從陶靖節來訪杜征南意¶
到羮蓴適貧猶食薺甘惜無廬可卧尚遶鵲枝三¶
　　游郭希吕石洞十九絶¶
<pb:KR4h0067_WYG_327-7b>¶
　　　清曠¶
筍輿咿啞來路轉此歇脚長風挾林下深意滿萬壑¶
　　　深秀¶
蒼髯萬松官窈窕一徑開請回俗士駕切莫呵殿來¶
　　　書院¶
力學如力耕動情爾自知便使書種多㑹有嵗稔時¶
　　　谷口¶
水流自何許逺欲窮其源石梯苔蘚層微有屐齒痕¶
<pb:KR4h0067_WYG_327-8a>¶
　　　月峽¶
兩崖限東西裏有一帶天老蟾更多事駕月下潺湲¶
　　　桂壑¶
叢叢萬横枝羅生雜松篁不似巖穴凶嵗晚正自香¶
　　　小爛柯¶
游戲一彈棊嵗月隙駒過不如兩忘機石上跏趺坐¶
　　　傾月¶
去去山轉深樹下亦淒冷時有月烏飛閒碎梧桐影¶
<pb:KR4h0067_WYG_327-8b>¶
　　　閟雲¶
仙宫已降勅雅有新遷除乞為此閤使雲物屢卷舒¶
　　　髙碧¶
小山碧巉巖直上與天齊詩成欲磨崖藤蘿費攀躋¶
　　　石井¶
銀牀遶周遭一規寒浸水試敲拄杖看恐觸蛟龍起¶
　　　壺天¶
逆溪隨水行更上紫翠峯朱䦨忽飛閤映帶烟霞重¶
<pb:KR4h0067_WYG_327-9a>¶
　　　玉佩¶
借榻卧雲屋欹枕仔細聽誤疑鳴珂聲不知水泠泠¶
　　　飛雪¶
山前大飛雪路有何處入䝉茸六花飛冷濺征衣濕¶
　　　笙鶴¶
木末俯清軒獨立久延竚何人騎鶴來彷彿吹笙侣¶
　　　韜玉¶
至寳不自獻韜藏亦英華餘香披草木秀擢幽巖花¶
<pb:KR4h0067_WYG_327-9b>¶
　　　倚劍¶
石壁自磨礲三歎用不久如去到人間為儂洗磨垢¶
　　　藥圃¶
古文不可賣未覺賣藥非侵香荷鋤徑暮得芝术歸¶
　　　玉泉¶
石礫沙沃盡悠悠潭影斜塵襟不忍濯為惜無玷瑕¶
　¶
　兩宋名賢小集巻三百二十七¶
