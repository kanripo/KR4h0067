# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:38.760399
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷十五
<pb:KR4h0067_WYG_015-1a>¶
欽定四庫全書¶
　兩宋名賢小集巻十五¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　寇萊公集¶
　　荆南秋望¶
西風吹户牖獨自客荆蠻積水浮秋漢㣲陽淡逺山蟬¶
稀疎葉盡雨歇片雲閒何日忘簮紱深居石室間¶
<pb:KR4h0067_WYG_015-1b>¶
　　江上送别¶
浪叠春江逺樹㣲落花風雨共凄凄愁人此際腸須斷¶
况是登臨更送歸¶
　　送人往嶺表¶
炎光君此去旅恨杳何窮海樹瘴烟黒蠻村山路中¶
　　秋日¶
栁衰蟬噪寒烟沒地迥山遥暮雨收宛是昔年秋氣味¶
只添多病與離愁¶
<pb:KR4h0067_WYG_015-2a>¶
　　留題洛北羅漢閣¶
地髙閣迥宜閒望望盡雲山首懶回林下野僧應笑我¶
半年旌斾四曽來¶
　　判都省懐感¶
昔為學士掌三銓屈指年光三十年秋雨滴堦桐已老¶
白頭重到倍依然(余手植桐樹/在省有朽者)¶
　　輦下春日¶
雨餘宫闕麗春隂三月花光照上林誰倚青樓望歸騎¶
<pb:KR4h0067_WYG_015-2b>¶
日斜南陌栁烟深¶
　　南宫齋宿静思陜城東閣竹¶
南宫向夕景彌清風竹蕭然動逺情憶到陜城東閣伴¶
拂忩䯨砌送寒聲¶
　　途次方城¶
方城舊路四曽過此度偏饒悵望多獨倚客亭思逺事¶
南陽何異梦南柯¶
　　經栁州永興驛¶
<pb:KR4h0067_WYG_015-3a>¶
昔擁雙旌在㪷城今朝孤館語仝名天遥秦樹無因見¶
極目空饒悵望情¶
　　臨海驛夏日¶
嶺外炎蒸當盛暑雨餘新館覺㣲凉最憐夏木青隂合¶
時有鶯聲似故鄉¶
　　海康西館有懐¶
風露凄清西館静悄然懐舊一長歎海雲銷盡金波冷¶
半夜無人獨倚欄¶
<pb:KR4h0067_WYG_015-3b>¶
　　長安春日¶
淡淡春雲薄似羅灞橋楊栁拂烟波夕陽樓上山重叠¶
未抵愁春一倍多¶
　　病中書¶
多病将經嵗逢迎故不能書惟看藥録客只待醫僧壯¶
志銷如雪幽懐冷似氷郡齋風雨後無睡對寒燈¶
　　長安春書¶
務閒公府都無事騎吏前驅引馬行雨霽晚街官栁色¶
<pb:KR4h0067_WYG_015-4a>¶
日長春寺講鐘聲雲山已有終南秀泉石猶思洛下清¶
聞道曲江新水滿欲攜歌管出重城¶
　　宫詞¶
長門秋夜雨忩下滴寒聲悔不先辭輦應無别恨生¶
　　栁¶
絲翠最宜經宿雨絮飛争忍逐香塵簾垂獨院無人處¶
一樹風揺日午春¶
　　杜陵¶
<pb:KR4h0067_WYG_015-4b>¶
燕有情還至花無主亂開杜陵人不見夜月自徘徊¶
　　左馮寺樓閒望¶
閒思至道年中事獨倚左馮城外樓目斷平臯人不見¶
暮天無際水悠悠¶
　　偶書¶
往事都如梦流年只斷魂不堪春盡日細雨欲黄昏¶
　　途次鄧州¶
南陽西去見遺基駐馬平郊逺樹㣲自笑平生無所着¶
<pb:KR4h0067_WYG_015-5a>¶
不如山鳥觧思歸¶
　　春雨¶
漠漠霏霏着栁條輕寒争信杏花嬌江南二月如烟細¶
誰正春愁在麗譙¶
　　感舊¶
常思宻勿待甘泉丹地翺翔獨少年重到文昌倍惆悵¶
秋風霜鬢共蕭然¶
　　途次三絶¶
<pb:KR4h0067_WYG_015-5b>¶
秋風故闗路蟬噪日斜時有客驅征馬茫茫天一涯¶
大澤荒艸濶行人心惨悽邉雲時斷續流水自東西¶
沙闊戍樓迥風髙邉日清遲遲驅疋馬何處問歸程¶
　　冬日偶成¶
正是旅愁悲逺宦况逢邉塞向殘年輪蹄影絶冬深路¶
鳥雀聲稀雪後天探騎經旬無使客戍樓終日有烽烟¶
病來無復拈罇酒獨自虚忩盡日眠¶
　　九日郡公出逰郊外余方卧郡齋聽水因記一絶¶
<pb:KR4h0067_WYG_015-6a>¶
　　呈諸官¶
菊老東籬人病酒西風黄葉滿荒田不知今日登髙興¶
何似虚堂聽水眠¶
　　春日偶成¶
栁岸花塘慵獨賞閉門春盡阻閒逰少年多故心先老¶
却被人疑似白頭¶
　　送温尚書入洛¶
蕭蕭紅葉馬前飛又送王孫晝錦歸却到舊逰應悵望¶
<pb:KR4h0067_WYG_015-6b>¶
故溪水蘚滿魚磯¶
　　小韓店¶
昔從鄴下逰梁苑孤店曽經十數迴嵗月暗移人事改¶
白頭重到小韓來¶
　　虚堂¶
虛堂寂寂艸蟲鳴欹枕難忘是舊情斜月半軒疎樹影¶
夜深風露更凄清¶
　　憶樊川¶
<pb:KR4h0067_WYG_015-7a>¶
閒思舊逰都似梦别來秦樹又西東髙秋最憶樊川景¶
稻穗初黄桕葉紅¶
　　東忩¶
徙倚東忩夜未明悄然幽館獨凝情燈揺古壁秋蟲怨¶
露下疎林宿鶴驚道在任從時態薄年加潜覺睡魂輕¶
待酬北闕君恩了歸聴水泉落石聲¶
　　九日不飲¶
雲淡長空日欲斜水邉衰栁噪寒鴉病來不飲空凄感¶
<pb:KR4h0067_WYG_015-7b>¶
獨遶東籬詠菊花¶
　　和人春莫¶
流年賦分長多感盡日長思立短亭猶謝海棠花始發¶
似留春色向凋零¶
　　又¶
昔曽過洛浦遺恨冩蒼苔往事詩空在春深我獨來¶
　　早行¶
嚴鐘将報曙逰子己登途野火時明滅殘星似有無¶
<pb:KR4h0067_WYG_015-8a>¶
　¶
　¶
　¶
　¶
　¶
　¶
　¶
　¶
<pb:KR4h0067_WYG_015-8b>¶
　¶
　¶
　¶
　¶
　¶
　¶
　¶
　兩宋名賢小集巻十五¶
