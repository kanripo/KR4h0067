# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:44.577500
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百八十四
<pb:KR4h0067_WYG_284-1a>¶
欽定四庫全書¶
　兩宋名賢小集巻二百八十四¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　庸齋小集¶
　沈説字惟肖龍泉人寧宗時為仁福邑尉晚年卧病¶
　不出營别墅以居田衣山履不入城府故其詩有云¶
　蚤辦山中計吾今省俗縁又云江湖成夢事投老属¶
<pb:KR4h0067_WYG_284-1b>¶
　山林有庸齋小集其詩一洗濃厚肥腯而出以清淺之¶
　筆時有雋永句令人㝷味不厭¶
　　立秋¶
昨日午時秋西風夜轉頭吹來溪外兩藏却樹間樓暝¶
帯棲雅色涼催客燕愁一樽吟未了衰鬢早颼颼¶
　　仁福道中¶
山徑少曽平人煙隔隴青淺流分石渡低樹礙輿行税¶
籍全編户村童半壮丁我來官此地三度䆒民情¶
<pb:KR4h0067_WYG_284-2a>¶
　　偶成¶
讀罷黄庭一巻經磬殘烟冷夜壇清月明何䖏人開户¶
驚起松梢睡鶴鳴¶
　　征途¶
桂管三千里征人一寸心自從登驛路幾見換郷音古¶
樹春隂薄寒塘野水深渇行呼得酒瓦椀不辭斟¶
　　暮春¶
燕翼初乾渌滿池桑隂收盡麥黄時一年春事又成夢¶
<pb:KR4h0067_WYG_284-2b>¶
幾日愁懷欲廢詩料理病身嘗藥遍揩摩睡眼㸔書遲¶
翛然獨倚䦨千立花下貍奴卧弄兒¶
　　紙衾三首¶
碎搗霜藤月下砧清泉㵼出簟紋勻老翁採菊歸來晚¶
剪得山南半段雲¶
繭面新乾帶露柔春囘斗帳伴吟愁殘年已辦蒙頭過¶
風雪從教打戍樓¶
一幅新裁碧澗冰野人㽞客宿雲層山房却好松醪熟¶
<pb:KR4h0067_WYG_284-3a>¶
夜半無眠話葛藤¶
　　春詞¶
水漲寒溝栁又隂小窓風度一聲禽若將&KR0272;緒縈春事¶
片片飛花是客心¶
　　送何𣙜院之官金陵¶
分司陪宰掾賜勑帶朝衘見説成行李無因别去帆秋¶
風石城路夜月雨花巖料有驚人句鴻邉寄短函¶
　　溪樓¶
<pb:KR4h0067_WYG_284-3b>¶
心逺俗塵隔樓髙野興多稲花黄雀雨山影白鷗波灘¶
澁推船上橋危挽客過日斜欄倚遍無句奈愁何¶
　　寄張永堂¶
浙江風浪濶夢不落吟邉書到知何日君歸想隔年才¶
髙朝士重命拙故人憐早辦山中計吾今省俗縁¶
　　烟浦¶
烟浦殘雅舞夕陽風枝病葉似初霜眼中秋色十分净¶
沙外寒流一綫長溪女得魚烹碎白田家收榖晒新黄¶
<pb:KR4h0067_WYG_284-4a>¶
偶㝷野趣歸來晚草際螢花㸃㸃光¶
　　渠流¶
岸石濕黏萍一渠流水清每來疑雨過少立見魚行樹¶
隔炎歊逺橋分午影平主人契幽事客到出相迎¶
　　安石嶺¶
茅屋鷄聲勘夜分杖藜挑月帶餘醺不知身在孤峯頂¶
囘首人家盡白雲¶
　　縉雲道中¶
<pb:KR4h0067_WYG_284-4b>¶
去作京華客離家此月前問程恰中道類日近殘年山¶
雨易成雪村雲疑是烟僕行愁不進添乞(去/聲)酒漿錢¶
　　次韵立方何園¶
春事覺垂垂春行似後期草根花片積人語鳥聲随酒¶
病因過量碁輸為好竒欲歸愁路逺月色若為私¶
　　次韵永堂¶
鶯聲未改春葉底一蝉新幻境老無夢醉鄉詩有神整¶
巾因把鏡懶語怕逢人似此衰遲者勞君料理頻¶
<pb:KR4h0067_WYG_284-5a>¶
　　古樹¶
古樹被青蘚蟠溪作卧龍窮冬不蔽日入夏却生風枝¶
少禽難托根空蟻聚封幸為斤斧棄得老雪霜中¶
　　買舟¶
租得舟如葉低低半搭蓬僅堪容野客還喜反漁翁溯¶
水斜分浪懸崖送鬭風去程應不計且泊槿花叢¶
　　明融盆池二首¶
涼入湘簾影半開小窻午枕夢初回蕭踈數葉秋菰上¶
<pb:KR4h0067_WYG_284-5b>¶
也解聲聲報雨來¶
老瓦盆深漾細萍雨多流却半爿青夜涼偶出庭心看¶
缺處光涵三兩星¶
　　聽雨¶
耳根聽不歇滴滴冷於秋疑是山翁醉巖前枕瀑流¶
　　晚春¶
白頭何計是生涯日日樽前卧落花綠滿池塘無一夢¶
夜來風雨過誰家¶
<pb:KR4h0067_WYG_284-6a>¶
　　贈段琴¶
我琴未絃時渾然心與耳自從識開指反為琴所使清¶
風千古曲雪澗敲寒玉誰能繼此音蒼梧泣修竹¶
　　食梅¶
兒時摘青梅葉底㝷弹丸所恨襟袖窄不惮頰舌穿我¶
年不自覺以我齒尚完嘗新試一薦喉棘眉光攢豈味¶
不悦口豈老難強餐人生煎百憂筭梅未為酸¶
　　秋詞¶
<pb:KR4h0067_WYG_284-6b>¶
雨放涼飈晚復晴小窻人亦共秋清月華網在蛛絲上¶
錯認踈簾挂水晶¶
　　閨詞二首¶
宻幄香燒錦瑟横佳人半醉覺寒輕忽思塞下新畨曲¶
弹作黄蘆孤㕍聲¶
冬事侵尋渾未知隔隣聽得理寒衣驚心歩出庭西曲¶
日影斜斜木葉飛¶
　　馮公嶺¶
<pb:KR4h0067_WYG_284-7a>¶
曉上馮公嶺艱難見客情雨和殘葉落身逐亂雲行野¶
店山腰出秋泉石罅生若將世途比此路更為平¶
　　山中秋興¶
山户少曾扄居貧易得清秋衣和月卧溪茗襟雲烹學¶
字書紅葉看騷些落英從他頭早白心事總和平¶
　　别墅¶
野舎清溪曲連茅接樹隂呼童隣錯應貰酒婦同斟落¶
照收殘雨寒煙出寸岑江湖成夢事投老屬山林¶
<pb:KR4h0067_WYG_284-7b>¶
　　次韻古愚立冬日觀鞠¶
閒繞籬頭看菊莎深黄淺紫自窠窠清於簷蔔香尢耐¶
韻比倚蘭色更多九節翻疑今日是一樽未覺晚秋過¶
從教白髪須簮徧且任當筵作笑歌¶
　　竹色¶
竹色留清睡薰風晝一簾懶因人事少病覺老顔添聞¶
檻臨昏鏡齊書補墜籖晚蟬聲欲㫁新月到虗簷¶
　　曉色¶
<pb:KR4h0067_WYG_284-8a>¶
曉色䦨干外脩然一欠伸雨中無過鳥煙際有行人樹¶
濕清隂重沙坍潦漲新慿誰借蓑笠整釣傍溪隣¶
　　薌溪途中¶
天風吹落日秋色上遙岑倦客未投館棲鴉已滿林妻¶
孥非逺别歳月易驚心市酒不成醉新蛩助我吟¶
　　雪¶
凍項縮如龜茅簷賦雪詩冷於初下日好是未消時樹¶
重高枝折窻明曉色遲忽思溪上路擬借蹇驢騎¶
<pb:KR4h0067_WYG_284-8b>¶
　　遊真巖¶
一逕入松林真巖峭莫尋山空泉自落日出地長隂鶴¶
去仙臺净丹成古井深殘碑看未了屋角囀幽禽¶
　　送周堂長歸慈溪寄何賛府¶
慈溪隔楚雲問下接鴻鱗因送還鄉客重懐涖邑人海¶
明看出日山曉倦行春料得雙松下吟成瘦鶴身¶
　　遊化雲山¶
入門松作逕歩歩接秋隂山帶孤城起雲歸古殿深隔¶
<pb:KR4h0067_WYG_284-9a>¶
池聞鶴唳倚樹看僧吟笑指煎茶處青煙出竹林¶
　　題黄止菴詩集¶
燈前㡬寒夜編得近詩成對客時許看歸嚢喜帶行風¶
高霜鶻健未落澗秋清吟到無吟處蕭蕭白髪生¶
　　釣臺¶
山東江流起素湍羊裘立盡暮雲寒早知釣餌成虗設¶
多却當時一釣竿¶
　　西湖獨歩¶
<pb:KR4h0067_WYG_284-9b>¶
平湖開霽色寒碧照空心小立背橋影緩行隨桞隂㡬¶
年勞逺夢到日記曽吟荷蕩成菱地蕭蕭秋意深¶
　　送何水竹需次入剡易齋赴浙漕¶
弟兄聮騎出秋色赴行装慈水𤓰應熟孤山挂又香對¶
牀村店寂起飯曉燈涼到日分吳越江流兩岸長¶
　　南坡不以科目自累而以風雅自鳴請余為賦¶
鳯銜科詔出祥雲底事儒林有逸民四海聲名難著我¶
一坡風月正宜人鏡留白髪非遮俗家醸黄柑可接春¶
<pb:KR4h0067_WYG_284-10a>¶
只許詩朋自來徃素袍青履華陽巾¶
　　鷄鳴¶
鷄鳴霜葉下月在紙窻寒客路千家曉山居一枕安秫¶
收催歳醸韮種接春盤縱有少年夢其如心事䦨¶
　　寄永堂¶
落日照江東思君訊便風棲遲定何處約莫過殘冬小¶
隠時曾到安書乆未通自憐心易老盤屈似寒松¶
　　送觀過免舉赴省¶
<pb:KR4h0067_WYG_284-10b>¶
樽酒逢臘近行李獨西征事厯風霜慣春回雨露生一¶
經家自學千佛世題名昨夜瞻奎宿寒茫萬丈明¶
　　茅簷¶
茅簷夜雪曉開晴自洗寒衣漉澗清如此過冬何不可¶
梅花休笑鬢星星¶
　　冬半¶
歳逢冬欲半心事更迢迢細雨寒窻閉孤燈長夜挑逺¶
書如夢冩新酒帶愁澆明日有幽興尋梅到石橋¶
<pb:KR4h0067_WYG_284-11a>¶
　　輓鮑監鎮¶
一紙辟書馳華年發軔時排雲何不到殞露遽如斯㓜¶
子未知父偏親反哭兒有書來謁些忍淚看埋碑¶
　　送何仲逺適越因之官霅水¶
樽酒沙頭緑漲波事歡其奈别愁何去程想憇蘭亭竹¶
到日須看霅浦荷年少莫嫌官職小名高却怕薦書多¶
臘前擬作孤山夢還許扁舟載雪過¶
　　簡桞濬卿¶
<pb:KR4h0067_WYG_284-11b>¶
一别竟三年相看事宛然旋添新筭髪猶聳舊吟肩紅¶
日征途外黄花喜氣邊不須勞記問姓字有人傳(筭一/作蒜)¶
　　秋溪¶
迎月歩秋溪蘆長與樹齊水光連漢近夜氣壓山低岸¶
隔呼漁渡林踈見烏棲酒㣲風力勁歸袖冷凄凄¶
　¶
　¶
　兩宋名賢小集巻二百八十四¶
