# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.856667
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百二十九
<pb:KR4h0067_WYG_129-1a>¶
欽定四庫全書¶
　兩宋名賢小集卷一百二十九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　飄然集¶
　歐陽澈字徳明撫州崇仁人建炎初徒歩走行在伏¶
　闕上書請誅汪黄等與陳東俱死扵市紹興中贈祕¶
　閣修撰有飄然先生集¶
<pb:KR4h0067_WYG_129-1b>¶
　　醉中食鱠歌¶
君不見秋風未發鱸正肥張翰思歸心欲飛又不見田¶
文有客歌彈鋏為嘆無魚聲激烈水晶細鱠落金盤須¶
信江南味中絶山谷曽名醒酒氷一筋未嘗延俗客助¶
盤橙橘薦甘酸入口瓊瑶碎牙頰扶起嵇康頽玉山滌¶
破樂天醉吟魄烹龍炮鳯未云珍䇿勲終是愧霜鱗江¶
湖散人興不淺為羡此品常垂綸有時舉竿獲錦鯉玉¶
屑花中拚爛醉笑他大嚼市㕓流浪説屠門能快意靈¶
<pb:KR4h0067_WYG_129-2a>¶
運池中蓄頗多揚鬐鼔鬛戲清波知我平生嗜此癖霜¶
刀細縷紅玉搓典衣沽酒試轟飲纈紋入面春風和平¶
生逸氣射牛斗功名未必常蹉跎醉来擊劍歌白雪閒¶
愁萬斛俱消磨俗態翻雲仍覆雨世情炙手復張羅丈¶
夫富貴當自致恥傍權門效女蘿雄圗自許羞俯仰請¶
看毫端食鱠歌¶
　　七夕後一日寄陳巨濟¶
　去年七夕待試臨川二三友從遊於巽溪閣江山氣¶
<pb:KR4h0067_WYG_129-2b>¶
　象如在氷壺玉鑑中汝川勝㮣一目而盡酒酣興發¶
　舒牋㸃翰争賦新詩以攄逸氣今年七夕憂患沮䘮¶
　胸臆結束强追談笑㑹諸友飲於蘧軒眼對景物緬¶
　懷舊事愴然驚怛黎明欲遣人問巨濟動静戲作古¶
　詩以供捧腹¶
髙楼昨夜西風轉耿耿銀河雲葉卷擎空皎月弄嬋娟¶
領畧溪山堪指㸃秋光次第磨青銅一味清凉襲庭院¶
遥知天外鵲橋成牛渚黄姑㑹佳燕凭髙翻憶鳯楼人¶
<pb:KR4h0067_WYG_129-3a>¶
慇懃乞巧陳芳奠可堪目斷心旌揺砌成幽恨無人展¶
促樽欣得莫逆交脉脉閒愁憑理遣清狂舉白話平生¶
午夜香然殘寳篆凄凉此際憶年時爛漫瓊楼興不淺¶
　　重遊寥陽洞有感¶
尋真曾到寥陽殿小立廊腰花影轉飛瓊仙子下瑶臺¶
綽約雲鬟眼波剪水沉烟斷一簾秋醉睡海棠紅玉軟¶
武陵歸去探年華揚州夢覺江波逺重来風物恰依然¶
愛日融融素烟卷洞門寂歴鎖長春異木槎枒插天半¶
<pb:KR4h0067_WYG_129-3b>¶
霞衣苒苒媚東風緑鎖窓前重識面酒酣春笋理琵琶¶
曲終依約含幽怨人間名利幾時休馬蹄不駐空留戀¶
桃花流水古猶今回首碧雲人不見¶
　　和答徳秀長句¶
摩雲標格儒林秀濯濯美如春月栁毫顛文陣轟雷槌¶
字勢龍蛇翻夭矯才名藉甚燭景星卓然可獨尊南斗¶
締交雲路許攀鱗談我諄諄不離口層樓長記聳詩肩¶
吟苦任渠嘲太瘦暗中輕擲道途人相視誰論報瓊玖¶
<pb:KR4h0067_WYG_129-4a>¶
强搜斐句答慇懃當恕人才有能否¶
　　古詩寄游良臣兼簡陳國鎮¶
&KR1085;鹽興淺知無策謝絶歸来事清白亂絲心緒尚紛如¶
時對風簷獨捫虱㑹看稽古補前愆赤水遺珠不難索¶
仰公學問日芳新磨礱幸偶謫仙人遥知議論到佳處¶
眉間喜氣常津津我慚蹤跡浪萍梗欲親棐几嗟因循¶
飛奴寥落絶問福渇心依約生埃塵以膠投漆貴耐久¶
回光借燭期知貧情均骨肉非有素白玉琢成心始固¶
<pb:KR4h0067_WYG_129-4b>¶
莫學紛紛輕薄兒世情翻覆成雲雨登雲依舊髙嵯峨¶
指掌江南勝㮣多佳眠風物未入夢疑泛靈槎遊絳河¶
朅來乗興湏一徃飛觴爛醉横秋波譍門况有金閨彦¶
筆驅麗景森吟哦悠悠此志遂何日款段相期踏雪過¶
　　夢仙謡¶
　良臣拉僕醉於臨川巽溪閣江山勝㮣一目殆盡滿¶
　飲巨觴惟恐告竭酒酣興發猖狂不知所如遂爛遊¶
　花栁適有竒遇灑然非塵土之境醒而思之恍如夢¶
<pb:KR4h0067_WYG_129-5a>¶
　覺噫浮生荏苒時一夢耳而於夢之中適有好夢焉¶
　豈容於黙黙作夢仙謡以紀其盛事云知其夢者試¶
　揮鳯藻以繼韻否¶
寥陽洞口風烟好枯木槎枒插雲島重重金鎖遶婵娟¶
滿地落花常不掃蕭郎聞説已乘鸞空餘九轉燒丹竈¶
烟霞截斷絶非塵凡夫蹤跡無由到髙陽有客攜佳侶¶
訪異尋幽豁襟抱瓊楼酒散恣歡遊誤入蓬壺如夢覺¶
雲闗初叩閴無人松梢鶴唳如驚報須臾奓户迎者誰¶
<pb:KR4h0067_WYG_129-5b>¶
吳宫女児面凝脂指㸃蘭堂篆烟裊珠箔玲瓏窣地垂¶
髙擎翠袖輕輕捲半露妖嬈素蓮臉嫣然一笑啟檀脣¶
喚我躋堂語聲軟相随環坐一軒秋旋列杯盤供雅宴¶
倚風仙蘂似有情競吐芳苞噴香逺朝雲一段下陽臺¶
綽約標容塵世鮮黛眉輕拂逺山青明眸斜盼秋風剪¶
蘭柔栁弱不禁風睡起芙蓉香體顫櫻桃緩啟歌貫珠¶
夕陽花外流鶯囀曲終低語愈含情自訴芳心猶未展¶
苞藏惟恐泄真香尋常嬌怯羞鶯燕為憐坐客俱多才¶
<pb:KR4h0067_WYG_129-6a>¶
拚羞試許求相見安然若有惜花情願丐錦章鐫琬琰¶
温柔淑恵已無雙更聴斯言真絶艶放懐舉白不暫停¶
酷嫌鸚鵡杯中淺醉玉頽山卧綺窓秋水一牀凝角簟¶
悠颺好夢入巫峯洩洩溶溶興正濃遽然夢覺一何有¶
㸃綴餘霞散眼封依約餘香散滿袂行雲縹緲已無蹤¶
壺中天地古来有黙想風物遥應同我聞劉阮曾迷路¶
武陵邂逅如花女靈丹咀嚼頓輕身脱洗紅塵已仙去¶
又聞仙去有蕭防曾耦雙成飲玉漿一朝誤入華陽洞¶
<pb:KR4h0067_WYG_129-6b>¶
于飛終許學鸞凰仙凡異境無憑據每笑前聞但虚語¶
豈意親逢事偶符始信人間有竒遇歸來燈火欲黄昏¶
隠几無聊暗追慕濡毫始作夢仙謡端欲夢魂重黙悟¶
　　寄周居安¶
周郎辭氣帶烟霞凛凛秋霜嚼齒牙麈尾動思談吐屑¶
筆頭遥想夢生花三年幸獲從遊款一别那知歳月賖¶
逺欲飛奴傳翰墨顔筋栁骨儼秋蛇¶
　　秋試下即事有感寄國鎮¶
<pb:KR4h0067_WYG_129-7a>¶
籬菊金英噴異香杜門岑絶獨持觴風掀脱葉横斜舞¶
雲襯平林淺淡黄塞管有情増哽噎野花無緒伴凄凉¶
不禁景物撩秋眼剩與新篇付錦囊¶
　　戲促朝宗酒約¶
雨収雲海湧金盆簾捲香絲破篆文小立不妨人解珮¶
閒眠應有客書裙未饒靈運吟春草端憶長庚醉暮雲¶
顧我從容尚無躁韓公何惜為三薰¶
　　春日書事¶
<pb:KR4h0067_WYG_129-7b>¶
寂寂園林照日遲花梢經雨漫臙脂輕烟薄縠籠深塢¶
細草援苴蘸小池暖力著人添醉聖韶華入眼逼詩脾¶
賞心不惜千金價冷笑閭閻數米炊¶
　　春霽¶
繡出園林霽色新長郊芳草緑無垠日籠瑞氣輕浮幌¶
風掠花芬暗襲人蝶慕竊香爭趂暖鶯思求友競啼春¶
試将何物澆詩膽活火調湯濺玉塵¶
　　臨溪弱栁¶
<pb:KR4h0067_WYG_129-8a>¶
栁弄嬌黄暖律催臨溪約畧笑殘梅鴨頭春水回環緑¶
龜甲屏山掩映開媚日依依籠霧閣揺風裊裊拂烟桅¶
柔絲恨不同攀折獨立江臯首重回¶
　　原上晚歩聞笛有感¶
一笛誰横透晚空傷懷真作鳥窺籠解龜换酒無知已¶
拾穂行歌説屡豐沐雨秋山遮眼碧舞風霜葉㸃溪紅¶
老農植杖來相問籍草髙談夕照中¶
　　遣興示子賢¶
<pb:KR4h0067_WYG_129-8b>¶
安貧萬事祗随縁羞澀嚢空乏一錢濁酒難賖應有恨¶
焦琴屡典已無絃飯盂抄雪惟求飽茗盌翻濤喜自煎¶
錦里先生有詩巻破愁時誦兩三篇¶
　　傅巖居士挽詞¶
夢寐江湖僅十年桑榆投老逋林泉知人襟抱藏英鑒¶
竒我風標喚謫僊妙論粲花今已矣遺編戞玉尚依然¶
桐焦里巷知音少幾對雲齋欲斷絃¶
　　渉傳巖有感簡朝宗¶
<pb:KR4h0067_WYG_129-9a>¶
招提清曠朅来逰潑墨嵐光眼界幽黄絹碑亡思子禮¶
碧雲詩好憶湯休風簷目送書雲雁烟塢愁聞喚雨鳩¶
銷爍睡魔澆洗盌桐窓拾得一枝秋¶
　　陳欽芳時寓盤龍作詩寄之因紀吟咏之美¶
凛凛氷霜嚼齒牙沈沈清夜詠簷花摩雲氣逸干星斗¶
落紙詞妍帶綺霞醉掃麝煤奔渴驥困紆象管引秋蛇¶
擬尋紅樹賡詩社却日揮戈不許斜¶
　　讀傳巖居士舊詩軸有感¶
<pb:KR4h0067_WYG_129-9b>¶
黄鵠凌雲不可尋遺音流落感人心朱顔緑鬢留難駐¶
明月清風古到今韞櫝有時驚卞璞絶絃無地置牙琴¶
傳巖蕭瑟傷心處一局文楸鎖竹林¶
　　朝宗見和復自韻謝之¶
拾得佳篇李賀門鸞牋重録教諸孫清於月夕瀟湘水¶
淡似清秋太華雲發藥例雖霑賸馥鈎深應寡與元文¶
何時紅樹尋詩社琢句令傾㶑灔樽¶
　　歸途遣興借朝宗韻簡敦仁¶
<pb:KR4h0067_WYG_129-10a>¶
緩著歸鞭水石鄉息鞍箕踞小橋傍烟滋竹葉雙叢玉¶
秋著蘆花一㟁霜潑眼溪山増爽氣襲人蘭蕙破幽香¶
擬提吟筆扛洪鼎反笑蚍蜉不自量¶
　　自鵞橋復用前韻¶
旗亭解轡詠江鄉屬玉雙飛緑澗傍水墨園林初過雨¶
青黄橙橘未經霜鼎烹雲液澆膓爽甕潑春醅破鼻香¶
回首漫驚烟水逺向来清味怯思量¶
　　和顯道筠軒有作¶
<pb:KR4h0067_WYG_129-10b>¶
欲引秋聲竹旋移吟烟時一啟柴扉了無俗状到公眼¶
每有清風襲客衣地癖不知炎暑老身閒潛覺道心㣲¶
茫茫塵事俱臧榖羞偶閭閻較是非¶
　　和世弼蓼花¶
糚㸃千叢蘸碧流寜甘淡沱對清秋白蘋許共揺風細¶
黄菊欣同占景幽羞泄異香招舞蝶獨施繁艶伴漁舟¶
懵騰醉眼牽情處贏得凄凉一段愁¶
　　謝人恵紫竹杖¶
<pb:KR4h0067_WYG_129-11a>¶
王猷珍重恵龍孫䇿險扶危價莫論爛醉懸錢過酒肆¶
狂吟歩月打僧門虚心尚有凌雲操勁節元無染淚㾗¶
寄語香山老居士朱藤從此未為尊¶
　　和前韻紀登髙醉中景示世弼諸友¶
芳晨秋興浩無涯結客凭髙酒旋賖送目喜觀雲縹緲¶
狂歌誰顧帽攲斜笑他子美㸔茱實要學樊川揷菊花¶
競説今年幸逢閏再期攜手躡烟霞¶
　　和子賢對景有感次九日韻¶
<pb:KR4h0067_WYG_129-11b>¶
醉撥春雲一甕香潜欣積雨破秋陽燈龕宜入詩書府¶
錢杖慵吟水色鄉忘慮不斑潘岳鬢養恬難斷廣平膓¶
賞音誰謂無蕭頴時綴雄文弔戰塲¶
　　世弼原上晚望和韻見寄因復之¶
緑消暮靄滿空秋念逺凭髙隴上逰一片孤雲生逺岫¶
𢾗聲哀雁落寒流風前無緒愁聞笛天際何人誤識舟¶
歩月可尋岩下叟試将圎玉鎮神頭¶
鳩杖吟行笑撥雲多疑賈島是前身名髙鄭谷耕烟叟¶
<pb:KR4h0067_WYG_129-12a>¶
樂過嚴灘釣月人俯聼鳴蛩争唧唧潛看宿鳥各親親¶
田家有秫俱篘酒乘興何妨徧訪隣¶
　　州學貴中庭上作¶
漠漠隂凝水墨天雨絲成陣拂窻前千層叠巘籠輕靄¶
一帶澄江鎖淡烟歸思似雲空散亂名蹤如葉尚留連¶
當時錯笑悲風賦今日閒愁須黙然¶
　　秋日居山¶
振衣拂曉啟松扃月淡風清酒漸醒密竹含烟争滴翠¶
<pb:KR4h0067_WYG_129-12b>¶
幽蘭浥露逺聞馨清憐髙潔蝉嘶栁閒羡優㳺鹿食苹¶
試枕碧流端洗耳白雲深處誦黄庭¶
一抺輕烟鎖逺山眼前瀟灑脫塵寰投林宿鳥相呼喚¶
出草飛螢自徃還吟擬停杯邀月飲醉蘄支枕伴雲閒¶
因風拾得新詩句獨倚髙梧笑解顔¶
　　寄良臣¶
耳冷清談倐半年渴心如憶嶺頭泉自慙記迹多南北¶
無復從逰學聖賢莫謂卑飛同斥鷃已全髙潔慕鳴蝉¶
<pb:KR4h0067_WYG_129-13a>¶
荒凉不厭幽居趣假道何妨試着鞭¶
　督徳秀還酒㑹¶
緑鎖窻前聚首時戲弹圓玉偶輸機侑觴既欲攜紅袖¶
送酒何妨遣白衣酩酊預期歸倒載從容端的話𤣥㣲¶
揮戈直使頽陽却不計西風隐半歸¶
　　臨川戲留友人¶
山童澤涸欲金流小雨簾纎陡變秋河朔飲徒方快意¶
鱸魚歸興不如休歌姝况有飛瓊侶結客當為擲果逰¶
<pb:KR4h0067_WYG_129-13b>¶
一曲陽闗腸斷盡未應聞此不遲留¶
　　子賢和韻見酬次答之¶
詩名浪得在盧前器識慙非叔度賢捉月笑他吟采石¶
凌雲端欲賦甘泉發硎喜淬衝牛劍啟齒羞談使鬼錢¶
平世未應徒爾爾行藏終與古人肩¶
　　和子賢秋日晚望¶
溪山潑墨水雲秋似綺餘霞次第収燦燦拒霜鋪蓼㟁¶
雙雙屬玉舞蘋洲杳無錦字来憑雁擬滅機心試狎鷗¶
<pb:KR4h0067_WYG_129-14a>¶
望裏碧雲還又合數峰江上忍擡眸¶
　　朝宗以詩贈行和酬二篇一以留别一以謝詩¶
潄醪常共醉琳瑯魚目慙㳺漲海傍琴聼雅音彈碧玉¶
鼎分靈劑煉𤣥霜纒腸錦繡篇章麗入室芝蘭燕寝香¶
欲别未應徒爾爾鵬程萬里事難量¶
鍛鍊新詩摘錦囊筆驅秀麗汝川傍氣横阿劍疑干斗¶
韻入豐鐘必待霜遒勁狂揮毛頴疾淋漓醉掃麝煤香¶
珠璣喜就鮫人乞収拾端期百斛量¶
<pb:KR4h0067_WYG_129-14b>¶
　　輕風破暖¶
單衣初試輕寒退嫋嫋軟風襟袖快層樓髙捲酒旗斜¶
綺陌亂飄花錦碎多情故把惱人腸楊栁隂中弄暗香¶
解貂不惜换斗酒爛醉春光能幾塲¶
　　杜宇啼紅¶
蜜脾香滿青春暮寂寂空山聞杜宇啼紅泣緑怨東風¶
錦城舊恨懐千古可堪腸斷對樽前雄圗未遂愁無邉¶
頼有提壺勸我飲起舞從教落醉船¶
<pb:KR4h0067_WYG_129-15a>¶
　　喜雨¶
北窓支枕夢初回風掠餘香特地來顛倒衣裳望池上¶
荷花無語為誰開¶
楊栁藏鴉菡萏香水亭風榭襲羅裳秋光正入詩人眼¶
剩得餘篇付錦囊¶
　　歸自臨川途中感物遇事寄秀美¶
信馬沿堤懶着鞭不堪回首望臨川滿懐離恨如春夢¶
愁聼林梢斷續蝉¶
<pb:KR4h0067_WYG_129-15b>¶
啾唧蛩吟旅况凄那堪孤枕酒醒時夢魂栩栩知何處¶
依約幽軒話别離¶
忩含月影夢初回一枕凄凉眼懶開幽恨閒愁本無種¶
根苗不識是誰栽¶
　　有寄¶
懵騰醉眼漾嬌波心印潛通一捻多密寄斷腸雙麗曲¶
遏雲須倩雪児歌¶
　　和子賢途中¶
<pb:KR4h0067_WYG_129-16a>¶
暫停雙槳傍蘋洲磯上漁翁雪滿頭釣破烟波深得趣¶
生來不識世間愁¶
索寞襟懐不奈秋雕鐫佳句且忘憂行行恰過橋南路¶
一片蘆花映碧流¶
桐圭栁帶正凋疎匹馬區區倦逺途腸斷不堪回首處¶
寒雲影裏雁聲孤¶
　　和答國鎮¶
十圍便腹卧邉先笑傲羲皇訪昔賢詔下好須同舊侣¶
<pb:KR4h0067_WYG_129-16b>¶
槐花香裏走連錢¶
　　寄游良臣¶
壮浪年來筆有神詩如開府頓清新暗中慎莫投珠璧¶
道路無非按劍人¶
文㑹何時聚徳星紫芝眉宇照人清錦韉並控尋春馬¶
持酒憑花為解酲¶
　　夏日出郊亭和晏尚書韻¶
關闗啼鳥樹交隂雨過西城野色侵避暑誰能陪劇飲¶
<pb:KR4h0067_WYG_129-17a>¶
清歌自可滌煩襟稻花欲秀蟬初嘒菱蔓初長水正深¶
知有江湖杳然意扁舟應得共追尋¶
　　曉發吴城山¶
風掃陽侯雪陣平雨催摩詰畵圖成氣吞浦溆重林盡¶
秋著江湖去鳥明厚禄故人無一字長年三老伴餘生¶
㑹須滿意開懐抱到眼廬山不世情¶
　¶
　¶
<pb:KR4h0067_WYG_129-17b>¶
　¶
　¶
　¶
　¶
　¶
　¶
　¶
　兩宋名賢小集巻一百二十九¶
