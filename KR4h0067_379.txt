# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:47.256655
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百七十九
<pb:KR4h0067_WYG_379-1a>¶
欽定四庫全書¶
　兩宋名賢小集巻三百七十九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　瑞州小集¶
　陳(失名/)東甌人字號行履無考¶
　　山居¶
白雲䕶危屋遥隔世人家野逕不多竹幽蘭自作花敝¶
<pb:KR4h0067_WYG_379-1b>¶
衣僧說法枯葉樹成槎門外禽相狎雙雙浴晚沙¶
　　湘靈鼓瑟¶
蒼梧雲杳杳湘浦月沈沈誰將竹間淚彈成絲上音如¶
怨復如訴可聽不可尋乃知二帝子尚懷千載心君臣¶
等天地死生空古今¶
　　貧居¶
秋風山木飛秋日獨行時身共衣冠老妻嫌富貴遲自¶
分澆菊水閒寫咏貧詩此意不可說夜牕明月知¶
<pb:KR4h0067_WYG_379-2a>¶
　　江心寺¶
誰把袈裟築半峯倚雲樓閣打天鐘東西塔上自分嶼¶
風雨聲中忽見龍隔岸愁吹孤戍角歸鴉寒立夕陽松¶
舊時行殿成荒土烟草萋萋暝色重¶
　　閩嶠軍中¶
翠華齊擁霍嫖姚却向青山說豹韜兵馬夜行殘月下¶
弓旌寒響朔風髙壺漿故老愁啼血野飯將軍猛茹毛¶
自笑書生隨玉帳也腰刀劍束征袍¶
<pb:KR4h0067_WYG_379-2b>¶
　　秋興¶
禾黍離離雨滿村望中兵火幾家存荒城半是征人骨¶
秋月偏驚旅客魂豈意戰塵臨老見不知心事向誰論¶
抱茒蓋得青山屋多種桃花映酒樽¶
　　王宗起城南溪屋¶
水上小亭清更新綠隂紈扇白綸巾豈無修竹娯佳客¶
却有清風來故人老樹秋聲涼入骨澄江波影玉生鱗¶
讀書偏愛虚牕靜不管門前庾亮塵¶
<pb:KR4h0067_WYG_379-3a>¶
　　泉南滿歸過省下呈友人¶
二月泉南驛騎回亂離懷抱為君開雙鳬暫假王喬力¶
百里空淹蔣琬才省幙薇隂遮案靜溪船山色入樓來¶
應知别後遥相憶清夜吹簫月滿臺¶
　　訪陳彦太不遇¶
每憶可人陳太丘不辭山路逺追遊清霜拂鬢雞聲早¶
白鶴横江月影浮豈為開樽無北海虚聞懸榻待南州¶
題詩興盡空歸去回首梅花百尺樓¶
<pb:KR4h0067_WYG_379-3b>¶
　　九日次王善夫韻¶
道路多荆棘塵埃滿客衣西風九日至徃事百年非王¶
粲思何切馮驩嘆未歸只因江漢逺却使雁鴻稀¶
　　小景¶
山迥雲垂野江空水接天西風陶令宅落日季鷹船愁¶
緒丹心外歸心白雁前如何倦遊客猶是未歸年¶
　　宋奥寄友¶
落日猶未落青山還自青鳥飛雲外見泉過竹邉聽童¶
<pb:KR4h0067_WYG_379-4a>¶
子求新汲先生守舊扃相看不相見應註太𤣥經¶
　　病中聞歌有感¶
伏枕巳三月清明節巳過光隂流水去風雨落花多病¶
久難禁酒愁深懶聽歌門前舟楫動無奈客懷何¶
　　趙仲瑜小景¶
逺水望不極斷雲低復連青山秋樹屋野渡夕陽船幽¶
思滄洲上歸心白雁前異鄉非隠地聊欲寄林泉¶
老樹依巖壑危橋隔逺村桃花春滿岸雲氣曉當門白¶
<pb:KR4h0067_WYG_379-4b>¶
鳥來書屋青山落酒樽漁舟忽相過疑是武陵源¶
　　官舍有感¶
臘近衣方授山深寒愈嚴病將書巻廢愁伏酒杯添故¶
里風塵隔微官嵗月淹思歸歸未得低首愧陶潛¶
　　王生小景¶
何處佳山水依稀類輞川春風摩詰畫夜月剡溪船雲¶
樹鄉心外鶯花客淚邉不嫌茒屋小應喜是歸年¶
　　秋夜風雨次韻¶
<pb:KR4h0067_WYG_379-5a>¶
獨卧苦不寐燈殘知夜深青氊猶是客白髪最闗心遶¶
屋鳥三匝隔江龍一吟誰家催寄逺孤淚滴清砧¶
　　中秋客邸感懷¶
今夜天邉月誰期海上看家山雖間隔兒女暫團欒露¶
重銀蟾濕風清玉宇寒年年長是客强把一樽歡¶
　　偶成¶
滑滑春泥塞路途漫漫新水漲江湖出門世路皆行險¶
只好山林聽鷓鴣¶
<pb:KR4h0067_WYG_379-5b>¶
南山作雨北山雲野哭村歌處處聞淮岱十年多盜賊¶
誰知一半是官軍¶
城南春深草亂飛門前流水沒漁磯百年此地踏青客¶
今嵗從軍猶未歸¶
　　回回僧¶
秋風響耳環古恠聚人看赤脚行霜地腥身禮月壇儋¶
齋猶買肉掛帛不遮寒亦有西來意相逢欲語難¶
　　羅浮山(在江心寺後世傳/秦時浮海而至)¶
<pb:KR4h0067_WYG_379-6a>¶
乾坤未失鹿滄海欲飛灰人已逃時去山猶擇地來寒¶
流清有影恠木老非梅西有龍翔寺禪門徹夜開¶
　　夜歸¶
青松行未盡林外一鐘聞小雨不傷月西風忽破雲棹¶
歸秋水逺隣語夜燈分稚子能無寐空齋讀古文¶
　¶
　¶
　¶
<pb:KR4h0067_WYG_379-6b>¶
　¶
　¶
　¶
　¶
　¶
　¶
　¶
　兩宋名賢小集巻三百七十九¶
