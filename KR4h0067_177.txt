# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.901297
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百七十七
<pb:KR4h0067_WYG_177-1a>¶
欽定四庫全書¶
　兩宋名賢小集巻一百七十七¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　澹菴詩集¶
　胡銓字邦衡廬陵人建炎二年進士甲科紹興五年¶
　以賢良方正薦除樞宻院編修官抗疏詆和議累謫¶
　吉陽軍孝宗朝歴權中書舍人蒹國子祭酒權兵部¶
<pb:KR4h0067_WYG_177-1b>¶
　侍郎以資政殿學士致仕卒諡忠簡有澹菴集¶
　　和林和靖八梅(用汝南故事/禁用體物字)¶
感時濺淚㡬時乾顧影伶俜獨立難自恐迹孤無與對¶
誰憐族冷不勝寒未應一世供愁斷長願三更秉燭看¶
雨過花邊行更好猶嫌子美借銀鞍¶
風亭小立夢初殘步步凌空對廣寒照眼雙明清可掬¶
閒情一味澹相㸔曉縈瑞露黏初潤晴映髙雲薄未乾¶
三嗅臨風思無限藥宫遥夜酒初䦨¶
<pb:KR4h0067_WYG_177-2a>¶
暗裏尋香自不迷照空焉用夜然臍欲危踈朶風吹老¶
太瘦長條雨颭低孤豔㡬時同把盞野香猶記助看題¶
唐人未識髙標在浪自紛紛説李蹊¶
瘦吟幽翫有餘妍更向髙人獨樂園無垢未應經露沐¶
不緇寜信受塵昬春風自識明妃面夜雨能清水部魂¶
挿向膽瓶看更好凛如明水薦靁樽¶
當年曽見鳳城頭入骨貪看興未休小摘欲論千種恨¶
㣲吟先喚一畨愁每嫌俗物薫心醉長願清馨滿意留¶
<pb:KR4h0067_WYG_177-2b>¶
穠李倚風梨帯雨比方應合面騂羞¶
縞□練帨照釵荆霜竹寒松秀色并八詠格髙凌太白¶
千林地迥切西清著枝有味知深意欹屋無言似薄情¶
日暮水邊空悵望渾如湘浦見皇英¶
一年佳處早梅時勾引風情巧釣詩未分霜凌禁瘦朶¶
漸看春入奈愁枝晚尤竒特憐無伴夜欠分明祗自私¶
冷落便須慿酒煖從今鄒律未消吹¶
紛紛紅紫勿相猜自古騷人酷嗜梅皂盖折花憐老杜¶
<pb:KR4h0067_WYG_177-3a>¶
黄梅時雨憶方囬一生耐冷天憐惜滿世趨炎我獨來¶
桃李爭春身老大急須吟醉莫停杯¶
　　追和東坡雪詩¶
為瑞應便種麥鴉餘光猶得映書車也知一臘要三白¶
故作六霙先百花授簡才慳慙賦客披蓑句好憶漁家¶
擬酤斗酒聽琴操三百青銅絡畫义¶
　　過三衢呈劉共父¶
别離如許每領引邂逅㡬何還著鞭㣲服過宋我何敢¶
<pb:KR4h0067_WYG_177-3b>¶
大國賜秦公不然衰鬢凋零已子後髙名崒嵂方丁年¶
即看手握天下砥山中宰相從雲眠¶
　　　元注予自兵侍罷歸從三衢城外遵陸以兩夫¶
　　　肩籃輿太守劉共父謂予云兩夫肩輿甚似㣲¶
　　　服過宋因作此戲簡用吳體¶
　　雷州和朱彧秀才詩時欲渡海¶
何人著眼覷征驂賴有新詩作指南螺髻層層明晚照¶
蜃樓隠隠倚晴嵐仲連蹈海徒虚語魯叟乗桴亦漫談¶
<pb:KR4h0067_WYG_177-4a>¶
爭似澹菴乗興往銀山千疊酒㣲酣¶
　　　紹興十八年戊辰十一月十五日新州編管人¶
　　　胡銓移吉陽軍編管先是廣東經畧使王鈇問¶
　　　知新州張棣曰胡銓何故未過海銓嘗賦詞云¶
　　　欲駕巾車歸去有豺狼當轍棣奏銓倡和毁謗¶
　　　而有是命棣選使臣游崇部送封小項筒過海¶
　　　銓徒步赴貶人皆憐之至雷州守臣王趯捕游¶
　　　崇私茗械治厚餉銓趯後亦得罪澹菴此詩不少¶
<pb:KR4h0067_WYG_177-4b>¶
　　　屈撓真鐡漢又過於劉器之云丙子年始移衡州¶
　　和李參政泰發送行韻¶
落網端從一念差崖州前定復何嗟萬山行盡逢黎母¶
雙井渾疑到若耶山鬼可人曽入夢相君談易更名家¶
此行所得誠多矣更願從公北泛槎¶
　　　元註李參政詩云夣裏分明見黎母生前定合¶
　　　到朱崖葢予嘗在新州夢一媪立牀前曰吾黎¶
　　　母也黎姞山在瓊崕儋萬之間子瞻所謂四山¶
<pb:KR4h0067_WYG_177-5a>¶
　　　環一島是也先是秦檜大書三人姓名於其家¶
　　　格天閣下曰趙鼎李光胡銓所必欲殺者也鼎¶
　　　謫瓊州紹興十七年丁夘卒光字泰發時謫儋¶
　　　州澹菴朱崕之行經過儋州故泰發以詩送之¶
　　　澹菴夙有黎母之夢付諸前定如謫新州時亦¶
　　　謂前定福唐幕中分扇得一畫騎驢人西南行¶
　　　者後新州之命亦若暗合夫不以遷謫介意而¶
　　　付之於分非達人不能也¶
<pb:KR4h0067_WYG_177-5b>¶
　　次李參政送行韻答黄舜楊¶
打成大錯一毫差萬里去尋留子嗟㣲管閒思齊仲父¶
使奴長價漢渾邪道窮憐我空憂國句好知君定作家¶
便欲相擕趂帆飽要觀子美賦靈槎¶
　　遊白龍洞¶
懸崕怪石水潺潺宜有神龍隠此間窮勝不妨歸險洞¶
尋春那止看羣山攀龍行即天邊去躍馬聊同野外還¶
好景良辰適相㑹一樽聊共水雲閒¶
<pb:KR4h0067_WYG_177-6a>¶
　　買愁村¶
北往常思聞喜縣南來怕入買愁村區區萬里天涯路¶
野草芳煙正斷魂¶
　　噴雪亭¶
廬峯潄玉舊傳名今見青原噴雪成兩處山川肯相下¶
洗除塵垢一時清¶
　　題永興觀¶
連雲宿麥團碧浪綴草落花成錦窠我來欲覔種桃者¶
<pb:KR4h0067_WYG_177-6b>¶
獵獵空存庭下莎¶
　　寳氣亭¶
塵容不逐江流淨酒力都從雪壓消斗下只今無劍氣¶
年來牛犢在人腰¶
　　和王民瞻送行詩¶
巖畊名已震京闕未信終身袖手閒萬巻不移顔氏樂¶
一生無媿伯夷班致君自許唐虞上待我誰能季孟間¶
宗社年來欠元老蒼生拭目看來還¶
<pb:KR4h0067_WYG_177-7a>¶
　　擕具賞石渠酴醿用坡韻呈同舍¶
酴醿獨殿春得路未為晚露葉張翠繖月蕊明玉幰洗¶
粧雨亦妍暗麝風更逺唐時真宰相勁氣凌諫苑危言¶
工切劘壁立萬仞巘帝為醸此花以賞碩畫婉清芬濯¶
千古天河豈須挽不妨便醉死聞香定魂返¶
　　王司業龜齡口占絶句竒甚用韻和呈效吳體¶
南山舊説王隠者北斗今看韓退之不須覔句花照眼¶
行見調羮酸著枝¶
<pb:KR4h0067_WYG_177-7b>¶
　¶
　¶
　¶
　¶
　¶
　¶
　¶
　兩宋名賢小集巻一百七十七¶
