# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:45.223056
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百八
<pb:KR4h0067_WYG_308-1a>¶
欽定四庫全書¶
　兩宋名賢小集巻三百八¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　漁溪詩藁¶
　　泉亭¶
步入侵雲嶺亭高路恰平池邊幽樹占水底細沙明無¶
友詩難詠逢僧話轉清此中真勝地林寂鳥無聲¶
<pb:KR4h0067_WYG_308-1b>¶
　　夏晝¶
輕揺羽扇着輕紗閒汲清泉自煮茶縁是夏来無甚雨¶
小池猶未有荷花¶
　　楓橋寺¶
湖水相連月照天鴈聲嘹嚦攪人眠昔人曾到楓橋宿¶
石岸旁邊繫小船¶
　　秋千¶
吾今兩鬢已成絲每每逢春獨自悲最恨秋千無力上¶
<pb:KR4h0067_WYG_308-2a>¶
風流不比少年時¶
　　早春¶
客裏匆匆二月春梅花開後桞爭新西湖不待清明到¶
早有㝷芳拾翠人¶
　　寄懐¶
一畨舊事總成空莫使相思夢裏逢惆悵陽臺雲共雨¶
陽臺今隔幾千重¶
　　夏中即事¶
<pb:KR4h0067_WYG_308-2b>¶
青青梅子已添肥犢角新抽晚笋遲茶罷日長消睡處¶
案頭一巻樂天詩¶
　　看先叔祖青松居士倉使詩¶
儒冠毎笑拙身謀春日因何挂玉留南浦未思芳草恨¶
西湖正為落梅愁四靈去矣今如在諸老蕭然事已休¶
衣鉢青松誰繼續家雞還復可搜求¶
　　軍中請衣¶
諸營今日請春衣積沓如山競捧歸曾念雪中兵墮指¶
<pb:KR4h0067_WYG_308-3a>¶
戍邊鐵甲正防圍¶
　　海棠¶
海棠嫋嫋弄胭脂雨入枝頭睡正宜最是高人有遺恨¶
杜陵因甚却無詩¶
　　居官¶
幸喜居官事不多庭空吏散雀堪羅近来轉覺詩朋少¶
誰肯高軒為我過¶
　　心事¶
<pb:KR4h0067_WYG_308-3b>¶
落落功名鬢早斑蹉跎心事十年間看来只合歸湖上¶
魚釣叢中盡日閒¶
　　垂虹¶
松江一景是虹橋欲約騷人釣巨鰲吴越封疆知幾夢¶
古今人物壯三高雪天斫鱠莎烟冷秋月漁歌劍氣豪¶
收拾琉璃千萬頃盡為醽醁汲波濤¶
　　臘八前四日¶
天氣晴和又作陰老来畏冷自難禁餘霙待伴留痕在¶
<pb:KR4h0067_WYG_308-4a>¶
殊動騷人訪戴心¶
　　湖上閒步¶
一畨雨過一畨春芒竹閒行踏軟塵城裏不知春色早¶
湖邊楊桞已撩人¶
　　新竹¶
傍墻穿過鄰家竹愛護新篁數十竿剪伐莫令僮僕輩¶
老夫日日要来看¶
　　松江¶
<pb:KR4h0067_WYG_308-4b>¶
香飄菡蓞短篷中水色山光一様同行止又非人所料¶
今年兩度上垂虹¶
　　虎丘¶
突兀浮圖挿翠微吴王事迹總成非寺僧未晚山門閉¶
不放閒雲一片飛¶
　　秋詠¶
吟軸捲還開行歌興盡回買花澆換葉開徑埽蒼苔巾¶
學涼紗樣衣從薄苧裁潘郎羞鬢白多是為秋来¶
<pb:KR4h0067_WYG_308-5a>¶
　　秋夜¶
秋夜多愁思虚堂風露涼觀書燈可近欲睡漏初長蛩¶
響頻催織螢飛爍有光雨梢忩外過散入稻花香¶
　　寄陳芸居¶
生長京華地衣冠東晉人書中塵不到筆下句通神江¶
海知名日池塘幾夢春精神長似舊芸藁愈清新¶
　　冷泉亭¶
欲訪飛来景湖頭賃小船白雲侵嶺下翠樹傍泉邊入¶
<pb:KR4h0067_WYG_308-5b>¶
寺人須到深林影自圓山居相去近夜坐學參禪¶
　　春晚湖上¶
花事已成休都人懶出遊水添烟浪濶山帶夕陽愁栁¶
樹鳴黄鳥沙隄卧白鷗不辭歸路遠何必買扁舟¶
　　春詠¶
盡日看詩只掩扉出門細雨怕沾衣杏花已露胭脂色¶
燕子如何却未歸¶
　　苔錢¶
<pb:KR4h0067_WYG_308-6a>¶
庭砌方圓出化均何須抵死論錢神貧家阿堵新添富¶
買斷西湖風月春¶
　　買魚¶
蘆花荷葉晚秋天雁影横斜逺水連頻喚買魚人不譍¶
偷忙撑入怕官船¶
　　即事¶
東君無處不繁華一雨纔晴意便佳客舎山梅開遍了¶
從今懶買擔頭花¶
<pb:KR4h0067_WYG_308-6b>¶
　　送春¶
作惡情懐是别離老夫嬾作送春詩東君歸去無蹤跡¶
試問垂楊便可知¶
　　春歸¶
青青結子在梅梢方見春来夏已交認得主人雙燕子¶
香泥銜去理新巢¶
晴天氣淑濃如酒引得狂蜂路亦迷獨立闌干凝望處¶
賣花人在畫橋西¶
<pb:KR4h0067_WYG_308-7a>¶
　　閒中¶
花飛春減燕雛飛葉葉成陰障翠圍囊裏酒錢消鑠盡¶
滿船贏得載詩歸¶
　　江頭¶
漁浦山邊白鷺飛西興渡口夕陽微等閒更上層樓望¶
貪看江潮不肯歸¶
　　口占¶
園林緑暗又紅稀蜀鳥啼山笋蕨肥春夏一畨交篆早¶
<pb:KR4h0067_WYG_308-7b>¶
綿衣脱了換單衣¶
　　吟詩¶
漁溪僻好只吟詩此意還須識者知自古島郊貧徹骨¶
詩逢窮處始為奇¶
　　社日¶
今朝社日寒猶力燕子還尋五桞家宰肉不沾吾分薄¶
强斟聾酒度年華¶
　　喜雨上别大參¶
<pb:KR4h0067_WYG_308-8a>¶
爰立為霖仰望深今朝一雨慰蒼生經綸久柬君心在¶
燮理還同天道亨愛國慮勤寛玉帶籌邊謀逺捍金城¶
我公勲業難摹寫但見皇家慶太平¶
　　寓京二首¶
一官濩落笑如初只合空山去讀書不稼不漁無活計¶
謾將名氏玷公車¶
車馬滔滔厭軟紅湖邊秋意屬西風木犀初放荷花老¶
買箇船兒學釣翁¶
<pb:KR4h0067_WYG_308-8b>¶
　　春日即事¶
春入侯家春事深日長庭院又沈沈客中不耐如絲雨¶
攪起思家寸寸心¶
春光滿目是湖頭水碧琉璃拍岸流憶着去年桃葉渡¶
相思無限使人愁¶
　　丙午七夕後一日晚抵松江塔下¶
到得垂虹廹暮烟前村雨暗莫行船幸然得與僧人熟¶
借得終宵客位眠¶
<pb:KR4h0067_WYG_308-9a>¶
客中情况少人知正值鐘聲約束時清坐更無人共話¶
挑燈来看菊潭詩¶
　¶
　¶
　¶
　¶
　¶
　¶
<pb:KR4h0067_WYG_308-9b>¶
　¶
　¶
　¶
　¶
　¶
　¶
　¶
　兩宋名賢小集巻三百八¶
