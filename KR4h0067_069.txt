# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.664293
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷六十九
<pb:KR4h0067_WYG_069-1a>¶
欽定四庫全書¶
　兩宋名賢小集巻六十九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　杜祁公摭稿¶
　杜衍字世昌山隂人登進士甲科歴官至集賢殿大¶
　學士兼樞宻使進太子太師封祁國公卒年八十贈¶
　司徒諡正獻¶
<pb:KR4h0067_WYG_069-1b>¶
　　咏蓮¶
鑿破蒼苔漲作池芰荷分得緑參差曉開一朶煙波上¶
似畫眞妃出浴時¶
　　雨中荷花¶
翠盖佳人臨水立檀粉不勻香汗濕一陣風來碧浪翻¶
珍珠零落難收拾¶
　　睢陽五老圖(杜衍八十嵗王煥九十嵗畢世昌/九十四馮平八十七朱貫八十八)¶
五人四百有餘嵗俱稱分曹與掛冠天地至仁難補報¶
<pb:KR4h0067_WYG_069-2a>¶
林泉幽致許盤桓花朝月夕隨時樂雪鬢霜髯滿座寒¶
若也睢陽為故事何妨列向畫圖看¶
　　附諸老詩¶
　　　王渙(渙一作煥/禮部侍郎)¶
　分曹歸政養耆年李下何由更整冠賢相賦詩同笑¶
　傲聖君優詔許盤桓龎眉老叟俱稱壽凌雪喬松豈¶
　畏寒屈指五人齊五福鄉人須作二䟽看¶
　　　畢世昌(司農/卿)¶
<pb:KR4h0067_WYG_069-2b>¶
　菲才最忝竊高年分務由來近掛冠敢造鉅賢論軌¶
　躅幸依都府得盤桓篇章奉和慙風雅眷待優隆荷¶
　嵗寒儻許衰顔參盛列願憑繪事永傳看¶
　　　朱貫(兵部/郎中)¶
　各還朝政遇堯年鶴髪俱宜頂道冠乍到林泉能放¶
　曠全抛簪紱尚盤桓君恩至重如天覆相座時親畏¶
　地寒九老且無元老貴莫將西洛一般看¶
　　　馮平(駕部/郎中)¶
<pb:KR4h0067_WYG_069-3a>¶
　詔恩分務許幽閒肯借留都獬豸冠名宦倘來空擾¶
　攘丘園歸去好盤桓醉遊春圃煙霞煖吟聴秋潭水¶
　石寒退傅况兼為隱伴紅塵那復舉頭看¶
　　鄉有好事者出君謨行草八分書數幅中有梅聖¶
　　俞詩一首用成拙句以識二分¶
莆田筆健與文豪尤愛南山縣詠髙欲使英辭長潤石¶
毎逄佳句即揮毫清如韶濩諧音律逸似鸞皇振羽毛¶
羲獻有靈應悵望當時不見此風騷¶
<pb:KR4h0067_WYG_069-3b>¶
　　寳林寺(後改為應天寺天寧寺/光孝寺在越州府城)¶
中懐無絆外緣閒深掩禪扉客到難勝景可曾飛錫去¶
好山多秪捲簾看晝升講座天花落夜歩吟軒海月殘¶
今日逢師堪論道歸心愁思一時寛¶
　　新居感詠¶
無似老且病惟恐歸田遲一旦得引年九天還聴卑尚¶
霑二品禄俾盡百年期恩深淪骨髓感極横涕洟始營¶
菟裘地來向濉水湄城隅最窮僻匠者寧求竒卜築悉¶
<pb:KR4h0067_WYG_069-4a>¶
由已軒牖亦隨宜外以蔽風雨内以安妻兒燕雀莫羣¶
噪鷦鷯才一枝因念古聖賢名為千古垂何嘗廣居室¶
儉為後人師亞聖樂簞食寢丘無立錐文(缺/)防勢奪去¶
病恥家為文園四壁立鄭公小殿移伊余具員者適㑹¶
承平時無術毗萬務無才撫四夷為郡亦齪齪勞心徒¶
孜孜保身已天幸拊已宜自知開巻顔間厚復懼來者¶
嗤朂哉知止足清白猶可追¶
　　幽居即事¶
<pb:KR4h0067_WYG_069-4b>¶
寂寂復寂寂告老閒居日徑草髙於人林鳥熟如客黄¶
巻不釋手清風常滿室内顧平生心無過此時適¶
　　逺䝉運使度支以資政范公所寄黄素小字韓文¶
　　公伯夷頌許昌文公淮西富公題詩於後才翁復¶
　　綴雅什兼寄長安晏公公亦有作衍久兹休退人¶
　　事僅廢不意雅故未遺悉以副本為貺俾愚繼之¶
　　對此怔忪既感且愧率成拙句奉呈敢言亦驥之¶
　　乗聊為續貂之比耳¶
<pb:KR4h0067_WYG_069-5a>¶
希文健筆鈔韓文文為首陽山下人寧止一言旌義士¶
欲教萬古勸忠臣頌聲益與英聲逺事跡還隨墨跡新¶
當世宗工復題咏尤冝率土盡書紳¶
　　林下書懐¶
從政區區到白頭一生寧肯顧恩仇雙鳬乗雁常深愧¶
野馬黄牛亦過憂豈是林泉堪佚老只緣蒲桞不禁秋¶
始終幸會承平日樂聖唯能擊壤謳¶
　　和孫珪秘丞¶
<pb:KR4h0067_WYG_069-5b>¶
老來楷法不如初試向閒齋習草書落筆何曾見飛動¶
彫章早已過吹嘘¶
　¶
　¶
　¶
　¶
　¶
　兩宋名賢小集巻六十九¶
