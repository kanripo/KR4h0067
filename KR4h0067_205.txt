# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:42.603571
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百五
<pb:KR4h0067_WYG_205-1a>¶
欽定四庫全書¶
　兩宋名賢小集巻二百五¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　樂軒集¶
　陳藻字元潔福清人從學林網山為及門髙弟僑居¶
　横塘家貧授徒以自給生平備歴艱阨處之夷然扁¶
　所居曰樂軒卒年七十有五¶
<pb:KR4h0067_WYG_205-1b>¶
　　丹井懐叔達¶
喜稱吾子賦羞道少年時别去休論易愁來欲寄詩夕¶
陽書不到殘月夢相随晚嵗傷心事松峬獨語誰¶
　　適武林入延平界作¶
人烟随山窟家家自生理木杪挿秧青泉流仙杵起開¶
邊憶漢皇航海通南鄙黄昏更不愁客舍連甍美¶
　　歸入古田界作¶
歩入溪山勝橋亭古劍風土冝辭荔子村塢盡油桐南¶
<pb:KR4h0067_WYG_205-2a>¶
店炊初滑西舟石漸窮豈知旬日外便訪去時蹤¶
　　城山¶
雲霧成佳景天明又幾囘忽携詩句入别放畫圖開逺¶
樹沈如立行歌去似來小船衝雨過高柳接湖栽月傍¶
孤青樹名呼怪石䑓故園無夢想近擬築岩隈¶
　　虎溪¶
四圍山木合百磴屋簷重古穴成幽井踈林散曉峰響¶
泉那更月啼鳥此無冬䑓上朝朝看天邊有怪松¶
<pb:KR4h0067_WYG_205-2b>¶
　　冬日南谷讀書¶
列岫開平野修墻隱宻林暗泉聞雨響寒日覺冬深眼¶
底孤村近雲邊小樹侵何須錢買屋空寺足閒吟¶
　　(缺/題)¶
自從弱冠為遊子玉融丹井壺山市哦詩不用著工夫¶
已謫牂牁四千里柳侯未五十羅池作刺史翰苑失詞¶
華蛟龍怨泥滓我今四十貧無官六合飄零到融水來¶
時三宿柳城村再拜前賢我如此才卑何怨嗟且述西¶
<pb:KR4h0067_WYG_205-3a>¶
征始奔走豈吾心跬歩思桑梓江右湖湘抵桂林青山¶
爭獻雙眸美青山縱好興不生萬斛羇愁懐抱裏¶
　　海口吟¶
按圖自古無人到二百年來户口添架屋上山成市井¶
張官近海課魚鹽估客趂潮撑米入没人忍凍采蠔粘¶
仲尼有廟塵誰掃寺觀崢嶸香火嚴¶
　　題融州城樓¶
除却譙樓環廨舍蕭條市井客懐悲高高下下山無數¶
<pb:KR4h0067_WYG_205-3b>¶
淺淺深深江有時大布紅裙猺女着半規白扇野人持¶
城中昨夜亡羊豕聞得誰家虎入籬¶
　　客中書事¶
千載蠻風尚有存此來聞見不堪論猪膏澤髪湘南婦¶
牛渤塗門嶺右村行客下牀調瘴藥吏人提甕灌蔬園¶
豈無佳麗堪娯目别有凄凉只斷魂¶
　　真仙洞¶
洞裏清溪可汎舟入觀洞府出高丘老耼尸解今還在¶
<pb:KR4h0067_WYG_205-4a>¶
黄帝生前有此不滴乳解添無數幻携燈何用不曾幽¶
乾坤自大人身小拳石空中作勝遊¶
　　姚晉卿溪閣行¶
南院觀溪心已清縈紆更上閣中行西横車馬市橋合¶
東眺逺山霞霧生日斜沙石淺可數半夜轟雷驅猛雨¶
農圃嘈嘈春水多誰得身閒延客歌醉後下堦齊拍手¶
長株矮樹排花柳主人更要雙眸寛去年拄杖尋長安¶
一行一處狂呼去日日芳園大如許買地此多直幾金¶
<pb:KR4h0067_WYG_205-4b>¶
千屏萬障為墻堵¶
　　和林子望¶
夫君莫要嘆無官幸有田園在故山滿室春風滿林月¶
人生何事勝於閒¶
　　丘徳基七十¶
斯翁千嵗也何愁七十真堪賀禮修多少人間貧病客¶
不貪天地久相留¶
　　夜宿延平水東¶
<pb:KR4h0067_WYG_205-5a>¶
浮橋暫折阻狂瀾懶問津船趂往還雙劍廟前酤酒醉¶
水西燈火水東看¶
　　重陽臨安舟中作¶
小船獨坐看平洋歴歴登高舊事長戲把此身看寂寞¶
今年無酒過重陽¶
　　十月一日毘陵作¶
聽得常州多菜色到來市井亦安然今朝正值焦糟節¶
車馬翩翩上墓田¶
<pb:KR4h0067_WYG_205-5b>¶
　　紅泉明日還福清作¶
獨坐無聊已日西塗經蒜嶺過漁溪一枝何處空歸亟¶
却理行装羡鳥栖¶
　　過臨川懐劉氏兄弟¶
臨川幾日到長沙聞道黔南路更賖行見一村籬落好¶
誰家此住憶君家¶
　　冬日融州絶句¶
四隻漁船叩板門幾家茆屋長児孫天寒水淺江成路¶
<pb:KR4h0067_WYG_205-6a>¶
地僻人稀郭賽邨¶
　　過象州¶
都無一物作生涯坊巷蕭條有幾家料得寒梅應悵恨¶
滿城開作寂寥花¶
　　戱題宏仲飲亭酒肆¶
老去雖貧有酒壚秫田親種暫時沽閨中不解為慳婦¶
閒問劉郎燕客無¶
　　擬卜居¶
<pb:KR4h0067_WYG_205-6b>¶
向來為客愛塘村幾度天邊入夢魂恰到塘村心已懶¶
不知何處立柴門¶
　　盧北山元夕¶
社屋相忘鼓笛鳴空村歩月興堪乘何須更要鼇山立¶
野燒天邊勝看燈¶
　　送黄欽之赴廣州鹽稅¶
地氣周遭逐處流五羊漸已似中州海風吹斷山無瘴¶
炎月何妨作宦遊¶
<pb:KR4h0067_WYG_205-7a>¶
　　寄吳提幹¶
不見河南二十年若為再拜畫堂前來尋八桂𤓰期滿¶
歸訪蒼梧蓮幕遷幸對夫人如母在喜看令子似公賢¶
府僚共約黄花去業已還鄉種薄田¶
　　融州西樓望山¶
臘月牂牁三十日想見覓句上譙樓遥知今夜柴爐㑹¶
説我無家更逺遊¶
　　融州望鄉¶
<pb:KR4h0067_WYG_205-7b>¶
故國來來八十程登樓迷却桂州城望鄉不分千山隔¶
上趂金烏日裏行¶
　　余融州生日¶
牂牁相遇説長年一在公堂一洞天清逺使君黄石老¶
西周柱史混元仙¶
　　過桂平¶
嶺南大半尚鴻荒城壁空堅草芥長忽到潯州江上飲¶
喜他風物近吾鄉¶
<pb:KR4h0067_WYG_205-8a>¶
　　别融州¶
兩年為客憶鄉關樽酒何時别此間今日移舟出城市¶
多情却戀眼中山¶
　　謁羅池廟¶
平生不作羅池夢今日還來謁柳祠忽憶故人曽得句¶
鬼神先我七年知¶
　　題靜山¶
桂林多洞府疑是館羣仙四野皆平地千峰直上天¶
<pb:KR4h0067_WYG_205-8b>¶
　¶
　¶
　¶
　¶
　¶
　¶
　¶
　兩宋名賢小集巻二百五¶
