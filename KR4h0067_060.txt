# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.535791
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷六十
<pb:KR4h0067_WYG_060-1a>¶
欽定四庫全書¶
　兩宋名賢小集巻六十¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　杏花村集¶
　唐詢字彦猷錢唐人天聖中賜進士及第除工部員¶
　外郎擢起居注知制誥出知杭蘇青三州拜翰林學¶
　士卒贈禮部侍郎有集¶
<pb:KR4h0067_WYG_060-1b>¶
　　崑山¶
昔有人如此兹山得美名岩扃鎖積翠谷水斷餘聲喬¶
木今無在髙臺久已傾如何崧嶽什獨咏甫侯生¶
　　華亭谷¶
深谷彌千里松陵比合流岸平迷晝野人至競方舟日¶
照方諸泣風迎弱荇浮平波無限逺極目漲清秋¶
　　附梅堯臣和¶
斷岸三百里瀠帯松江流深非桃花源自有漁者舟閒¶
<pb:KR4h0067_WYG_060-2a>¶
意見飛鳥日共汎觥籌何當驂鯨去一去幾千秋¶
　　柘湖¶
世歴秦亡逺湖連大海濵柘山標觀望玉女見威神渺¶
渺旁無地滔滔孰問津何年化魚鱉髣髴歴陽人¶
　　山堂偶書¶
在處烟雲早晚生自疑呼吸氣皆靈十年夢寐江山裏¶
今見江山入户庭¶
　　養魚池¶
<pb:KR4h0067_WYG_060-2b>¶
異代人亡久滮池即舊居未移當日地無復故時魚蒲¶
藻依稀在風波浩蕩餘水濵如可問一為訪庭除¶
　　附梅堯臣和¶
來觀瑁湖水乃是陸生居春塘草幾變誰膾此中魚莫¶
容科斗應亦有魯工餘不隨蛟龍飛神鱉未可除¶
　　三女岡¶
淑女云亡乆哀丘尚著名九原誰可作千載或如生青¶
骨何時化荒榛此地平空餘圖牒在不復啟佳城¶
<pb:KR4h0067_WYG_060-3a>¶
　　顧亭林¶
平林標大道曾是野王居舊里風煙變荒原草樹疎湖¶
波空上下里閈己丘墟往事將誰語凄凉六代餘¶
　　陸機宅故址¶
舊堞傳遺址悠然歴祀深人無令威至門異下邽箴谷¶
水當年溜崑山昔日隂魯堂那復見絲竹若為尋¶
　　秦皇馳道¶
秦徳衰千祀江濵道不修相傳大隄在曾是翠華逰玉¶
<pb:KR4h0067_WYG_060-3b>¶
趾如將見金椎豈復留悵然尋舊跡蔓草蔽郊丘¶
　　為杭州送客舟中¶
山雨霏㣲不滿空畵船來往疾輕鴻誰知獨卧珠簾裏¶
一榻無塵四面風¶
　　寒穴泉¶
絶頂干雲峻寒泉與穴平還同帝臺味不學隴頭聲夜¶
雨遥源漲秋風顥氣清誰云蔗漿美絶可析朝酲¶
　　附梅堯臣和¶
<pb:KR4h0067_WYG_060-4a>¶
山頭寒穴泉净若鏡面平熨齒敲氷冷貯瓶㣲玉聲傍¶
有野鹿跡上啼林鳥清何由一往挹况復病方酲¶
　¶
　¶
　¶
　¶
　¶
　¶
<pb:KR4h0067_WYG_060-4b>¶
　¶
　¶
　¶
　¶
　¶
　¶
　¶
　兩宋名賢小集巻六十¶
