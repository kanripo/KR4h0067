# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.402717
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百三十八
<pb:KR4h0067_WYG_238-1a>¶
欽定四庫全書¶
　兩宋名賢小集巻二百三十八¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　方是閒居士小藁¶
　劉學箕字習之屏山先生子翬之孫七者翁玶之子¶
　有方是閒居士小藁¶
　　吾廬寓言¶
<pb:KR4h0067_WYG_238-1b>¶
五峯之山環吾廬五峯之水清溜渠山水可樂情可娯¶
五畝之宅奠厥居清湖列嶂開坐隅白沙峩峨煙岫鋪¶
崇山梅嶺豁望眼髙門堇阜聨襟裾况當春晚積雨餘¶
緑褥翠疊青珊瑚桑麻滿路人意好鳴禽上下齊相呼¶
迨今八月九月初楓林隔水紅凋疏秋場稻熟聴蓬樸¶
小槽新釀傾真珠昨宵一雪飛璠璵逺山近山光凝酥¶
羣峯突兀不敢覷銀壁照耀天鬼塗千金不須買畫圖¶
丹青縱有畫不如風景萬態朝昏殊天成此畫人難摹¶
<pb:KR4h0067_WYG_238-2a>¶
蔬荒圃廢㡬朝夕一日築居天賜予四時逰觀心良舒¶
考槃在阿歸來乎乃歌曰採於園兮籃有蔬釣於水兮¶
筐有魚余之弗歡兮其誰之歡與又歌曰惠水清兮出¶
有車芸香芬兮讀有書余之弗樂兮其誰之樂歟(清湖/白沙)¶
(崇山梅嶺髙門䓰/阜皆屋側山名)¶
　　石假山¶
潭溪散人方是閒真山不愛愛假山呼童積疊山磊磈¶
逺近便擁峯與蠻晴嵐滴翠明忩前清影掛壁方池邉¶
<pb:KR4h0067_WYG_238-2b>¶
色侵書帙日華薄丘壑坐上生雲煙雲煙收霏苔蘚緑¶
山石傍頭更栽竹三竿兩竿韵不俗揺蕩青風凉意足¶
方是閒人當此時以假像真人謂奇或來静對酌美酒¶
或來晏坐哦新詩吟詩搜索縈心脾酒醉落魄精神癡¶
吟詩飲酒且不可况復局上爭枯棋不如對山撫吟琴¶
琴心三疊舞胎禽高山流水存至音古趣澹泊恱我心¶
老泉三峯欄木材百年沈埋安在哉東坡仇池九華石¶
只有佳篇傳入集此山亦猶今視昔與我同生亦同沒¶
<pb:KR4h0067_WYG_238-3a>¶
　　社日喜晴分韵得前字¶
夜來急雨淙飛簷晚驚紅日輝潭川梨花有情朝露重¶
栁帶無力春風顛傍簾新燕低拂掠入檻戲蝶相聨翩¶
今晨天氣亦佳爾一春未見兹晴暄綠陰林下笑聲好¶
簫鼓賽社祈豐年金穰屢豐豈不好米賤更苦人無錢¶
太公九府法已弊楮幣印出私相權所司轉變無善䇿¶
低昂用否難流傳縣官那更租稅急白紙不問黄榜蠲¶
窮民非負實無有里正罰責殊可憐吾儂雖樂此日美¶
<pb:KR4h0067_WYG_238-3b>¶
釂白醉倒春風前却愁煙雨暗春晚米價頓長民憂煎¶
　　寄靜菴¶
天寒日短道路長白雲飛去知吾鄉大江之東渭之北¶
念吾故人何可㤀别來楊栁春依依只今開到梅花香¶
扁舟漫浪歸未得京塵海裏安行藏身名未立仰天笑¶
牀頭夜夜鳴干將羨師物外無寵辱庭前柏樹常蒼蒼¶
吁嗟急羽飛不到二千里外空相望五雲前墜滿室光¶
報師之意無以將篇詩滚墨纔淋浪一聲雁過天南翔¶
<pb:KR4h0067_WYG_238-4a>¶
　　紫溪莊舍讀癸丑壁間舊題轉眼忽十八年同遊¶
　　十不存一滋蘭弟亦作古人拂拭灑涕㡬不欲去¶
　　因誦歐公詩云人昔共逰今有㡬樹猶如此我何¶
　　堪為韵感懐成十四章庚午四月中澣¶
維昔舊逰十有八春中閒往來合散風塵詞翰在壁瞻¶
之愈新憶我仲弟𣺌然懐人¶
　　其二¶
吁嗟人生年不滿百天地囿形百代過客去日苦多來¶
<pb:KR4h0067_WYG_238-4b>¶
日苦窄我曷不樂慨念疇昔¶
　　其三¶
草角燈忩硯席是共春山朝吟秋堂夜誦棄背三年心¶
骨沈痛㡬夜見君似夢非夢¶
　　其四¶
念昔童稚汎然若舟惟吾與君孤苦同修博文約禮匪¶
遨匪逰子方盛年遽赴玉樓¶
　　其五¶
<pb:KR4h0067_WYG_238-5a>¶
朱坦素壁醉墨漓淋虚堂重臨思古傷今文不忍誦盟¶
不可尋即事即物抆淚痛心¶
　　其六¶
舊題墨妙龍蛇戸牖步驟歐虞摸倣顔栁醉裏百篇𡨕¶
搜九有天胡奪吾張仲孝友¶
　　其七¶
屈指友于祗今存㡬自仲之去失此奇偉言不勝情心¶
旌憤悱哀哉蒼天兩淚如洗¶
<pb:KR4h0067_WYG_238-5b>¶
　　其八¶
團團庭柯清美無度今我來斯忽然老樹偃蹇輪囷剝¶
蝕摧蠧朱顔蕣華詎得如故¶
　　其九¶
興念陳迹夢寐吾猶植杖風雩某水某丘日居月諸循¶
環靡休迭爾遄邁曾不吾留¶
　　其十¶
憶自束髪兹焉寓居載思載瞻宛不異初極目遐眺清¶
<pb:KR4h0067_WYG_238-6a>¶
風穆如撫事懐人悲來感余¶
　　其十一¶
少生四方逰紫之水每有良朋見止遇止長哦伐木求¶
友乎此樂以㤀憂云胡不喜¶
　　其十二¶
維親與朋雜然滿坐華屋連甍紅紫繁夥半世重逰霧¶
迷煙鎖慨然撫膺謬悠老我¶
　　其十三¶
<pb:KR4h0067_WYG_238-6b>¶
念昔考槃碩人之薖琴豆觴酒寤寐笑歌逝者弗返涕¶
泗滂沱念彼不樂傷如之何¶
　　其十四¶
賢乎仲弟和樂且躭自我不見嵗籥換三百感交集憂¶
心如惔山凝暮雲回首不堪¶
　　插秧歌¶
農夫戢戢清波闊秧稻茸茸森石髪父兒呼喚手拔齊¶
千把萬把根連泥四更乘月躅隴陌曉煙漸散東方白¶
<pb:KR4h0067_WYG_238-7a>¶
歸來喫得飯一盂擔到田頭汗似珠蹲身擘叢種入土¶
不問朝昏與亭午肌膚剝裂肉起皮烈日纔陰又風雨¶
秋收幸值嵗稍豐穀賤無錢私債重連忙變轉了官賦¶
霜雪凍餓愁苦窮吁嗟四民天地間服田力穡良獨艱¶
寄言安坐西方輩汝飽不慚吾厚顔¶
　　醉歌¶
讀書求見古人心閉門不知青春深夜來東風掃浮陰¶
曉光薄林生遥岑搜尋不覺出門去綠暗溪邉楊栁路¶
<pb:KR4h0067_WYG_238-7b>¶
詩章立願不復作會景那知自成句歸途晤語誰與從¶
眼前物物俱春工崇桃積李事已晚牡丹正麗酴醿穠¶
白茶照人氷雪同紅茶燒空猩血紅金沙雨晴翡翠積¶
海棠露煙濕脂重急呼詩朋喚酒伴髙堂共泛琉璃鍾¶
夜闌秉燭相對語漫道今人不如古古士放達醒者稀¶
今人不飲徒自苦¶
　　和韵¶
忩燭銷殘轉寂寥柴門無復野僧敲偶來枕上吟詩就¶
<pb:KR4h0067_WYG_238-8a>¶
記向心頭欠筆抄鳴竹數聲疑雪片尋梅清夢到山㘭¶
世情雲雨多飜覆誰是江湖耐久交¶
　　白山茶¶
白茶誠異品天賦玉玲瓏不作燒燈焰深明韞櫝功易¶
容非世力幻質本春工皓皓知難汚塵飛漫自紅¶
　　舟竹三章¶
桂櫂兮蘭漿泝流兮㳂洄天迥兮空明湍激兮聲哀水¶
落兮石出路轉兮溪回鷗飛兮山凈魚戲兮藻開淹留¶
<pb:KR4h0067_WYG_238-8b>¶
兮何為盍賦兮歸來¶
　　其二¶
扁舟兮容與浮雲兮舒巻波澄兮練横山秀兮屏展散¶
髮兮平岡濯纓兮清淺皇皇兮何之路長兮悠緬蚤賦¶
兮歸來迷途兮未逺¶
　　其三¶
容與兮扁舟長吟兮閒情白石兮離離秋雲兮霙霙我¶
思兮光廬水潭兮山屏帳空兮鶴怨人去兮猿驚蚤賦¶
<pb:KR4h0067_WYG_238-9a>¶
兮歸來涉園兮欣欣¶
　　鈆山廨宇題壁¶
莫遣離愁相絆縈九州之外盡愁城酒頻挹注幽憂浣¶
詩苦冥搜太瘦生漠漠草茵飛蛺蝶深深栁幄韵鸝鶊¶
客懐未與成匆遽三沐三熏慰此情¶
　　道閒池亭小酌¶
一曲芳池萬柄荷逰鯈潛躍水揚波竹絲楹檻風偏細¶
梅子江湖雨正多凡物遇時俱意得謂予不飲奈愁何¶
<pb:KR4h0067_WYG_238-9b>¶
暫來徙倚又還去猛拍欄杆浩浩歌¶
　　太湖書懐¶
清風起平湖白雲生㵎陰佳時慘不樂羈思苦難任客¶
子熱中腸浩然懐故林仲夏倐已過艸木鬱蕭森萬物¶
欣有託吾生何崎&KR0706;念昔嵗甫冠自許雙南金只今墮¶
危塗不如煙際禽山水所素願利名非宿心何當返故¶
廬嘯傲蒼崖深兩鬢豈長綠勿枉呉霜侵¶
　　九月十八日夜夢賞春某氏園池賦春詞二首題¶
<pb:KR4h0067_WYG_238-10a>¶
　　柱¶
芍藥花開日漸長小忩閒理舊笙篁憑誰為喚詩宗匠¶
共賦留雲借月章¶
　　其二¶
樓下酴醿壓架香翠圏帷幄覆池塘桃花浪煖魚成陣¶
人倚雕欄到夕陽¶
　　古交行(并敘/)¶
　予因雲莊李達先遂識漁隠陳惟定二公博學多材¶
<pb:KR4h0067_WYG_238-10b>¶
　藝獲從之逰幸矣賦詩一篇以見意¶
君居京江頭我住武夷曲平生風馬牛道路㡬重複會¶
面情相親卜室欣相鄰傾葢一笑粲恍然如故人君家¶
義聚五百指堂上怡怡奉甘旨收書萬巻不言貧撫䘏¶
孤婺甚勤止我家㷀獨與君似自我之出誰料理嵗晚¶
團欒未得歸感事捫膺但增恥知君念吾留客裏每見¶
時能具羞七心吐肺肝所同然尊酒論文日終晷古靈¶
故家好孫子披覿芝眉因識李博洽多聞世希比頃刻¶
<pb:KR4h0067_WYG_238-11a>¶
龍蛇飛剡紙我慙學術殊不逮二君二君愛予心良勤¶
交逰情鍾固以類愧以蕭艾聨蘭薰常恐此時心易變¶
作甘和醴欲君持此心淡若秋江水古人心交尚道義¶
今人利交尚權勢古道于今何寂寥傷心不識古交意¶
兩君姿質俱精金百煉不改色愈明兩君體性如美玉¶
渾渾厚厚韞諸櫝上映亭亭巖上千嵗之孤松下方磊¶
磊豐山百世之霜鐘松青不變四時色鐘鏗一朝振文¶
物予何人哉得附驥勉勉誰敢自暴棄日暮長歌伐木¶
<pb:KR4h0067_WYG_238-11b>¶
篇三復詩人琢磨義¶
　　蕭長公來訪示以諸公詩巻謂與予逰從之久不¶
　　能一辭為贈頗相噍責予賦之不可辭之亦不可¶
　　皆有說焉名章俊語前後相望無數次乎其間是¶
　　覩西子之容面自增醜耳所不容却者予年十五¶
　　時海山官丁受琴于長夫今予年四十與長夫有¶
　　二十五年之舊辭之弗作其可乎因書數言¶
生平不願為傭書亦不願作章句儒酒酣詩成吐素霓¶
<pb:KR4h0067_WYG_238-12a>¶
意氣凜凜吞千夫前年排雲叫閶闔出門一夜車四角¶
去年海嶠席未温一舸乘潮又催(缺/)大江之西日本東¶
廬陵文物常稱雄決科嵗占十八九君當努力提詞鋒¶
才高不用長歎息四海彌天豈無識壯年懐居亦何有¶
著眼帶礪開胸臆巖巖柏府凌髙寒豪士傾蓋宜交歡¶
我知屠龍不屠豬食馬政欲食馬肝呉姬壓酒飄香絮¶
謫仙神逰歌白紵敬亭惟有孤雲閒欲雨人間亦飛去¶
　　有所思¶
<pb:KR4h0067_WYG_238-12b>¶
憶昔美人初别時長亭兩岸栁依依今日美人天之涯¶
美人美人胡不歸憶昔君别妾分破青鸞鏡破鏡如破¶
心與妾表相憶相憶圖久深憶昔妾别君剪斷金鳯釵¶
斷釵如斷腸贈君表相思相思圖久長一日一日復一¶
日青鏡鸞孤釵鳯隻未必君相思能如妾相憶寒衣剪¶
就欲寄君長安門外無行人雁聲半夜西風惡忩前一¶
片梧桐落¶
　　觀猿¶
<pb:KR4h0067_WYG_238-13a>¶
掛石攀雲日半斜亂山深處飽煙霞香林月滿僧歸去¶
啼落春風㡬樹花¶
　　失鶴¶
頂上新成九轉丹(缺/)花日日到春壇夜深飛上雲霄去¶
華表月明風露寒¶
　　宿大慈山悟真觀¶
終南道士學彈琴門外松蘿鎖翠陰涉海八龍朝出洞¶
隔山羣鹿夜歸林琪花過雨溪風澹玉樹籠煙壁月沈¶
<pb:KR4h0067_WYG_238-13b>¶
三十六壇鐘鼓寂雲璈聲接步虛音¶
　　賦林景參梅嶼¶
結廬分得雁山雲嶼上梅花是四鄰水月一天薌世界¶
氷霜千古玉精神短檠夜雨西忩夢長鋏秋風北塞塵¶
我亦煙波綸釣侣與君同作嵗寒人¶
　　懐潘鄮屋¶
洛陽纔解珮過眼忽秋分四海一明月千山共白雲雁¶
煙迷曉樹蟲露濕香芹滿紙相思字臨風欲寄君¶
<pb:KR4h0067_WYG_238-14a>¶
　　呉江道上¶
夜半扁舟出洞庭客帆初掛早潮平社風纔起海鷹至¶
嵐露未收江鵠鳴吳岫亂雲擎古塔楚皋寒葉擁荒城¶
垂虹橋外天連水無限别離生杜蘅¶
　　登西樓懐湯損之¶
楊栁飄飃春思長綠橋流水遶宫牆碧雲望斷空回首¶
一半欄干無夕陽¶
　　呉山雪霽¶
<pb:KR4h0067_WYG_238-14b>¶
九天宫闕春風滿陸地樓臺夜月寒鐵笛一聲吹雁落¶
片雲不到玉欄干¶
　　雙路¶
王命馳驅不敢輕文書要覈去來情青山步步生幽意¶
碧㵎悠悠趂逺程春淺禽聲猶自小泥酥馬蹟正宜晴¶
地名見說名雙路便舍崎嶇就坦平¶
　　寳際忩前睡香¶
瑞錦窠應對錦郎誰將靈種到幽坊山深月冷梅花老¶
<pb:KR4h0067_WYG_238-15a>¶
壓盡羣英是此香¶
　　石橋樓待¶
當年立雪直齊腰宗旨流傳到石橋風急忩寒燈影逺¶
疎梅無語夜香銷¶
手筆華嚴梵笈新更開寶地接迷津一聲金磬人初靜¶
月照空山草自春¶
　　聞寺中曉鼓¶
靈鼉一鼓振潮音征夢迢遥枕畔聞語斷頻伽天正曉¶
<pb:KR4h0067_WYG_238-15b>¶
松風吹散滿山雲¶
　　跨水道間¶
店舍總迢遥山深轉寂寥看鷗臨逺水下馬過危橋晴¶
雪林間少春風野外饒此行為王事旅食任蕭條¶
　　峮山鋪¶
未說路行難山深分外寒晚村林隱寺春㵎石鳴灘薄¶
宦曾無補勞生敢自安羽書雖較少備禦莫教寛¶
　　杏塘¶
<pb:KR4h0067_WYG_238-16a>¶
境接江東界郵程是杏塘雨喧茅屋小泥滑草橋長曠¶
野人稀少平田水𣺌茫半生逰歴地未若此荒涼¶
　　四安焚惠藏殿(記云曾經兵火不/能焚法輪自轉)¶
刼火不能焚空中轉法輪風霜鴟殿古金碧貝函塵物¶
本由成數人言不壊身却憐無問者遺蹟竟成陳¶
　　上司諫曹先生¶
聲名滿世重如山果見延登左掖班天子虛心求國是¶
先生著手濟時艱要看出處諸公上只在精神一轉間¶
<pb:KR4h0067_WYG_238-16b>¶
前此極言雖引去安危理亂正相闗¶
　　池萍¶
一畨雨過一番多間挾晴風漲綠波栁絮吹殘逰蹟在¶
謝池㸃㸃是陽和¶
竹籬茅舍去相安誰與移根入畫欄儘道重簾妨暖日¶
疎枝却得䕶春寒¶
風標漫與萬花殊可有塵埃染得渠把住瓊枝相晤語¶
只疑身在玉堂居¶
<pb:KR4h0067_WYG_238-17a>¶
　　和陸明叟¶
了無閒事上眉纖一炷清香靜晝簾造化自從回暖律¶
芬華頓覺轉窮簷輕風度栁春情薄細雨催花土脈黏¶
所愧微官相束縛何因共訪酒家帘¶
　　夜忩聽雨¶
一炷夜香清挑燈聴雨聲雖然添客夢却可助詩情澤¶
沁蘭心重泥酥笋角萌山行頻有約日日候晴明¶
　　破榴¶
<pb:KR4h0067_WYG_238-17b>¶
蜂殻盈盈萬顆珠潤於瑪瑙浸氷壺吟心先自清如水¶
嚼了寒霜骨更臞¶
　　登應天塔¶
雲級湧青冥金鰲載寶輪地髙心自逸天近足無塵圖¶
畫千峰晚樓臺萬井春三生許元度曾此證前身¶
　　鰻井(在應天塔後羅漢堂舊聞有泉透海後/為婦人所穢今枯涸矣下即濮邸園廟)¶
人言此井有靈源潮落潮生透海門陵谷未須窮變易¶
朱牆裏是濮王園¶
<pb:KR4h0067_WYG_238-18a>¶
　　大能仁寺(山門八百餘年戊/戌秋震於風雨)¶
規模應甲刹殿閣擁金仙嵗歉炊煙絶城低野色連客¶
僧皆散去主者獨安眠成毁難逃數山門八百年¶
　　留滯¶
何期踪跡又遲留行止於人自不由夢境固知空似蟻¶
生涯却笑拙於鳩碧涵一鏡晴天濶翠擁千峰宿兩收¶
從此公餘須杖屨未應草草度春休¶
　　曉寒¶
<pb:KR4h0067_WYG_238-18b>¶
曲曲屏山憶夢中峭寒成陣入簾櫳宿香銷盡金猊冷¶
一樹梅花却曉春¶
　　晚思¶
客思悠悠幸自安亦因吟事可相寛小忩過了㢘纖雨¶
細與東風說晚寒¶
　　用明叟韵併寓山行未成之意¶
久客住蘭亭心同晉水清忘機盟宿鷺伐木聴雛鶯物¶
亦知人意春寧有世情幽尋空作計一夜雨連明¶
<pb:KR4h0067_WYG_238-19a>¶
　　苦雨¶
何期一雨成三日約客同行竟未能春到分時陰不解¶
夜當深處氣猶凝簷低捲箔看飃灑礎潤添香散鬱蒸¶
想見故園梅落盡和羮消息又堪憑¶
　　雨中用雪坡韵¶
無計酬春獨有詩倚欄終日候晴暉東風漸屬新桃李¶
簾幕深㴱燕子飛¶
　　雪坡以雨阻山行有詩用以次韵¶
<pb:KR4h0067_WYG_238-19b>¶
為欲看山助眼明頻占鵲喜報新晴春光已過三之一¶
塵世難逢四者并詩酒深情殊未適水蔬薄具亦頻更¶
終來不似西湖好晴雨皆堪傍栁行¶
　　月丹和鶴莊韵¶
靈種飛來鶴頂紅誰云九轉有仙功廣庭曾侍東風晏¶
留得霞杯照晚叢¶
　　禹廟¶
且要盡清歡須知一出難人因晴後喜春到水邉寛栁¶
<pb:KR4h0067_WYG_238-20a>¶
長官橋媚梅飄客袖寒荒祠存禹蹟得得又來看¶
　　鏡湖一曲¶
天與平湖老賀郎春波依舊染晴光可憐千載風流意¶
付與租符曉夕忙¶
　　用雪坡春色䪨¶
纔出城門興便濃晴光野色兩俱融栁方染得三分綠¶
桃已熏成一半紅山湧林巒荒寺隠湖分港汊小舟通¶
相攜各自論年事㡬度春風一鬢蓬¶
<pb:KR4h0067_WYG_238-20b>¶
　　用梅溪鏡湖韵¶
畎畝鏡中分滄波雜斷雲向來官裏賜今屬野人耘懐¶
古天難問貪吟日易曛羽衣傳遺本起誦想餘芬¶
　　天基瑞應宫(舊毓/聖地)¶
金碧擁瓊廬天開繞電區鳥流周室瑞蛇斷漢家符石¶
井騰曦馭瑶壇布斗樞願將皇極福敷錫徧康衢¶
　　送東蒲張應發歸永嘉¶
客裏偶相逢襟懐亦偶同對梅吟夜月新栁間春風子¶
<pb:KR4h0067_WYG_238-21a>¶
勿言浮梗余方笑轉蓬歸程經雁蕩得句附郵筒¶
　　碧桃¶
月浸虚庭夜未央一枝靜對白雲鄉三生自結𤣥都約¶
來伴疎梅到玉堂¶
　　一春屢有陽明之約雨輒尼之將旋幙侍外舅來¶
　　㳺邂逅二羽衣一能參上道一能知天丹竟日留¶
　　話喜賦二解時清明日也¶
㡬有行山約山靈早得知仙家寧易到塵世亦何為草¶
<pb:KR4h0067_WYG_238-21b>¶
潤非煙石花流止水池不晴還不雨正是賣餳時¶
裂石未嘗闗毋將俗眼觀虛中原有愛造藴亦何難羽¶
客能談道雲房識候丹只應仙有分風響步虚壇¶
　　道間見桃李花¶
東風到處競繁華不問窮櫩與大家垂栁絲中深院宇¶
隔牆時有出來花¶
　　古寺¶
應天曾建塔又此結精廬釋氏縁何熟詩人念總疎¶
<pb:KR4h0067_WYG_238-22a>¶
壁荒遺盡水僧老學醫書咲我重來者經年不定居(去/年)¶
(㸃木白洋/僧居此寺)¶
　　奉和龜翁送别¶
為説吟邉事曾陪讌笑頻自慚無韵者敢對有名人雨¶
洗秦山曉波明鏡水春匆匆還别去芳草正如茵¶
　　蕭山望城中遺漏¶
見說天文變頻占太史臺但云星犯月不料火為災盡¶
夜看煙滅逢人問訊來丹心勤戀闕東鄉極裴徊¶
<pb:KR4h0067_WYG_238-22b>¶
　　喚渡旋幙¶
半載蓬萊地相攜只是詩心懐丹鳳去夢與白鷗隨俯¶
仰俱無愧勤勞必有知歸舟平似掌天亦念孤危¶
　¶
　¶
　¶
　¶
　兩宋名賢小集巻二百三十八¶
