# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.948064
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百七十九
<pb:KR4h0067_WYG_179-1a>¶
欽定四庫全書¶
　兩宋名賢小集巻一百七十九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　香山詩集¶
　喻良能字叔竒義烏人與兄良倚同入太學同年登¶
　進士第初補廣徳府三獲强盜應賞格辭不受累遷¶
　國子監主簿進忠義傳起戰國王蠋終五代孫晟通¶
<pb:KR4h0067_WYG_179-1b>¶
　一百九十人書凡二十巻乞頒之武學授之將帥孝¶
　宗嘉歎顧謂侍臣曰喻良能質實平正御書其名於¶
　屏間丁内艱服除以國子博士召兼工部郎官除太¶
　常丞兼舊職請外知處州尋奉祠歸以朝請大夫義¶
　烏縣開國男食邑三百户致仕營家圃曰磬湖日以¶
　觴咏自娛終焉鄉人慕之立石表其地曰郎官里所¶
　著有諸經講義香山集家帚編忠義傳兄良倚字伯¶
　壽卒官臨海丞有惠政所著唐論四巻詩文十巻策¶
<pb:KR4h0067_WYG_179-2a>¶
　斷二巻文選補一巻¶
　　悲夏畦¶
悲夏畦南畆苖未長東臯草巳齊旋令嫗婦辦餉饁獨¶
引丁男耘稗稊悲夏畦炎天炙背如爇雞渴來不得飲¶
清溪寜知水榭氷山裏猶自頻嫌日未西¶
　　媿陶¶
淵明在彭澤到罷八十日雖營三徑資未穫公田秫珍¶
重千金腰不為督郵折拂衣賦歸來何異自投劾我生¶
<pb:KR4h0067_WYG_179-2b>¶
本樗散山林允蟠蟄雖非淵明儔頗亦慕幽逸偶然得¶
一第遂竊升斗秩未書藍田考已捧錦溪檄荒縣饒逋¶
負催科費鞭抶强顔簿領間忽復彌數月心焉愧淵明¶
俛首三歎息番江何時還哦松聊自適¶
　　秋曉野步¶
幽居邇郊原出户日己瞭閒擕一枝竹散步及秋曉寒¶
烟引輕素澹澹縈木杪矯首矚層穹轉盼失飛鳥野潦¶
淨荒陂驚飇泛枯篠世態徒營營此心殊了了佳處誰¶
<pb:KR4h0067_WYG_179-3a>¶
與論聊用付清醥¶
　　題東林寺¶
江湖大蘭若廬阜一東林砌繞琮琤水門羅翠碧岑煙¶
雲千古色松檜四時隂岸幘銷塵慮凭䦨淨客心殿成¶
神運力泉出虎跑音溪在思元亮堂荒憶醉吟圖傳三¶
笑粲閣擁五杉森貝葉應難訪經臺已莫尋僧袈何代¶
朽佛影㡬時沉晉輦黄埃久殷碑蒼蘚深不妨閒弔古¶
誰復為沾襟香火惟蓮社傳流直到今¶
<pb:KR4h0067_WYG_179-3b>¶
　　書大洞僧壁¶
招提閟林麓魚鼓白雲邊地僻疑無路山深别有天幽¶
花充佛供好鳥伴僧禪何日征鞍暇還來借榻眠¶
　　三月二十四日再到永裕陵¶
扁舟投曉出重城春浪初肥緑滿汀竹裏㡬聲泥滑滑¶
河邊千里草青青人家艾葉驚飛燕水面楊花入翠萍¶
漸近昭陵佳氣集五雲松栢喜重經¶
　　沿檄舟行五雲門¶
<pb:KR4h0067_WYG_179-4a>¶
畵舫朱簾曉出闗便風飛過㡬重灣路經僧舍漁村畔¶
身在煙霏霧靄間驚浪沸晴輸逺浦亂雲施粉露崇山¶
偶因王事從心賞詩句匆匆不暇刪¶
　　遊下巗過松峭祠旁偃松因賦長句¶
誰將秋色替雲峰萬里炎歊一洗空細雨復青池上草¶
西風頓白鬢邊蓬聊同吾輩(一作/黨)二三子來訪山中十¶
八公更待夜深乗月到要看香霧共𠖇濛¶
　　次韻伯壽兄見寄(伯壽即/名良倚)¶
<pb:KR4h0067_WYG_179-4b>¶
江國踈梅吐玉英故園想見木欣榮二年鴻鴈碧雲濶¶
千里江湖春水生苒苒池塘應入夢瀟瀟風雨若為情¶
行看戲綵青萱發凖擬芳樽相對傾¶
　　輦下言懐¶
馬蹄重踏帝京塵七載江湖飽問津白髪有人疑甲子¶
清齋無日不庚申不才詎敢誣明主厚禄那能羡故人¶
乞得泮宫閩粤去未妨閒處著吾身¶
　　題淵明祠堂¶
<pb:KR4h0067_WYG_179-5a>¶
宅邊雖有五栁樹歸去巳荒三徑園平生胸中羞五斗¶
偶爾城市羡華軒盈樽濁酒自可漉得趣古琴那用絃¶
欲知耿耿忠憤意甲子斷自永初年¶
　　題歸宗寺¶
寺因逸少曽為宅峰自秦王巳得名不獨山南稱㝡古¶
故應江左號尤清路趨綘闕山梁嶮奩隠金輪石鏡明¶
誰信塵埃倦遊客秋風還許杖藜行¶
　　題開先寺二首¶
<pb:KR4h0067_WYG_179-5b>¶
少年魂夢到廬山今日身㳺鬢巳斑聊復揮毫吟紫翠¶
未妨拄頰對孱顔遥看飛瀑三千丈近去責天咫尺間¶
不為白雲頻屬意應留此地不知還¶
壯觀端宜冠九州未應萬壑敢爭流盡將銀漢為懸瀑¶
一洗紅塵變凛秋白雨亷纎飛迥野玉龍夭矯下靈湫¶
廬山處處雖竒絶不到開先未是游¶
　　鵞湖寺二首(石鉛山縣舊名仁壽/院以鵞湖山得今名)¶
長松夾道揺蒼煙十里絶似靈隠前不見素鵞青嶂裏¶
<pb:KR4h0067_WYG_179-6a>¶
空餘碧水白雲邊氛埃乍脱三千界瀟灑疑通十九泉¶
五月人間正炎熱清涼一覺北窗眠¶
水鳥飛來一問津璧宫珠塔便横塵(疑是/陳)開基古佛留¶
遺像直日竒峰列衆賔芋火擁殘知永夜霜鐘逓起響¶
初晨川途渺𣺌驅塵駕回首林泉媿野人¶
　　題齊山翠㣲亭¶
山深雲氣多撥雲尋徑入但覺襟袖寒不知濃翠濕¶
　　亦好園四詠¶
<pb:KR4h0067_WYG_179-6b>¶
　　　亦好亭¶
亦好茅亭小登臨意緒長清流依檻曲明月逐簷方¶
　　　磬湖¶
未用他山錯寜須泗水浮衝風時激浪清韻亂鳴球¶
　　　釣磯¶
不為貪赬鯉還應愛碧流風來花落餌雲破月沉鈎¶
　　　菊徑¶
小徑三秋好西風百本黄但令頻泛酒日日是重陽¶
<pb:KR4h0067_WYG_179-7a>¶
　　秋日有懐仲文季直二弟¶
㣲雲初月澹層城絡緯聲連促織清北鴈不來千里信¶
西風還起故園情¶
　¶
　¶
　¶
　¶
　¶
<pb:KR4h0067_WYG_179-7b>¶
　¶
　¶
　¶
　¶
　¶
　¶
　¶
　兩宋名賢小集巻一百七十九¶
