# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.513105
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR4h0067_WYG_158-1a>¶
欽定四庫全書¶
　兩宋名賢小集巻一百五十八¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　椒亭小集¶
　李光字泰發上虞人崇寧五年進士累官司勲貟外郎¶
　欽宗擢右司諫高宗朝進吏部尚書除參知政事因¶
　爭和議安置瓊州移昌化軍卒追復資政殿學士諡¶
<pb:KR4h0067_WYG_158-1b>¶
　莊簡¶
　　越州雙鴈道中(雙鴈鄉𨽻/餘姚縣)¶
晚潮落盡水涓涓栁老秧齊過禁烟十里人家雞犬靜¶
竹扉斜掩䕶蠶眠¶
　　戲贈伴送使臣(公在政府與秦檜議論不合為中/司所擊送藤州安置差密院使臣)¶
　　(送/之)¶
日日孤村對落暉蠻煙深處忍分離追攀重見蔡明逺¶
贖罪難逢郭子儀南渡毎憂鳶共墮北轅應許鴈相隨¶
<pb:KR4h0067_WYG_158-2a>¶
馬蹄慣踏闗山路他日看來又送誰¶
　　昭真宫(在貴/溪縣)¶
造物閟靈境靈山隠仙躅丹成自飛昇何用駕鸞鵠舉¶
手金沙嶺片石聊寄足至今鎖煙扉氣象鍾清淑井池¶
丹藥就千載湛寒緑我來春雨餘溢水漲幽谷琤琤落¶
環珮細細響琴筑黄冠六七輩一一道機熟余師本緇¶
流游走遍四瀆初明大乗禪鋒辨誰敢觸升堂猛虎跪¶
諸方狐䑕伏晚乃思長生師許𨽻寳籙時登玉虚殿叨¶
<pb:KR4h0067_WYG_158-2b>¶
迎御輿服俯仰能幾時世事有反覆蕭然坐空巖復理¶
舊松竹却談京洛夢感慨氣填腹人生夢幻耳何必苦¶
拘束期師謝冠裳復見真面目¶
　　國慶寺(在上虞/東山)¶
永夜金莖下九天郊坰風物正凄然百年寳地空蕭瑟¶
十里青山(一作/天)自接連局上笑談棋易勝坐中竒險句¶
難聯定回老衲應相問淨社何時到白蓮¶
　　裘氏義門¶
<pb:KR4h0067_WYG_158-3a>¶
夫何于㑹稽卓然有裘氏同居六百年相聚三千指昔¶
賢欽義方列奏聞天子恩詔保門閭光華映閭里¶
　　百官渡(在上虞百/官市口)¶
曉雨㣲茫水接天隔江茅店有炊烟杖藜獨步沙頭路記¶
得當時趕渡船¶
　　客星山(在餘/姚縣)¶
子陵古真隠逸氣横九州平生江海志自比巢與由鴻¶
飛本冥冥肯為稻粱謀虚屈萬乗顧枉煩物色求貽書¶
<pb:KR4h0067_WYG_158-3b>¶
誚君房預作要領憂舜江子邑里子去踰千秋高山無¶
古今大江日東流人物浪淘盡英名至今留當年漁釣¶
地陳迹餘荒丘¶
　　嚴公堂(餘姚令徐/端禮建)¶
徐侯有佳政百里安田疇作堂名嚴公懷賢慕前修時¶
來對江山一尊更獻酬我豈隠淪歟三黜今白頭年來¶
賸得閒忘機狎羣鷗結茅牟湖傍一竿幸可投篛笠青¶
蓑衣生涯寄扁舟嚴子定不死吾將從之遊¶
<pb:KR4h0067_WYG_158-4a>¶
　　懷三峯樓¶
一川花栁擁雕欄濃綠浮空四面山便欲移家來住此¶
不將名姓落人間¶
　　智林寺(在常熟縣/李墓村)¶
扁舟來訪小叢林花木通幽院落深旋拂胡牀成午夢¶
閒持貝葉動秋吟竹聲瑟瑟生虚籟山意峩峩入素琴¶
更喜老綱能㑹事手攜爐銚自相尋¶
　¶
<pb:KR4h0067_WYG_158-4b>¶
　¶
　¶
　¶
　¶
　¶
　¶
　¶
　兩宋名賢小集巻一百五十八¶
