# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.886152
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷八十一
<pb:KR4h0067_WYG_081-1a>¶
欽定四庫全書¶
　兩宋名賢小集巻八十一¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　青山集¶
　　山中吟¶
山中吟白日長碧霄泉暖菖蒲香仙翁勸我採為食登¶
髙遂覺足力強登髙望逺逺思發春風浩浩天茫茫美¶
<pb:KR4h0067_WYG_081-1b>¶
人一别隔滄海青鳥寄與雙眀璫青鳥東飛亦不返草¶
色緑縟雲徜徉草色㡬回緑雲飛無故鄉魂迷夢斷¶
竟何在山中吟白日長¶
　　山中樂¶
尋山佳興發一夜渡江月首到廬江元放家水洞清光¶
數毫髪愛之便欲乆棲息又聞靈仙之境敞金闕清風¶
吹我衣不覺過皖溪危梁千步玉虹卧松行十里青龍¶
歸烟霞繞脚變眀晦忽見殿閣鋪琉璃重簷却在雲漢¶
<pb:KR4h0067_WYG_081-2a>¶
上倚欄俯視白日低虚庭自作簫籟響屋角更無飛鳥¶
飛霓旙重重蔽真馭仿彿遙見星文垂長廊紗籠絶筆¶
畫老龜稳載青瑤碑更逢逍遥不死客齒清髪翠桃花¶
肌蕭䑓可到亦非逺雲間况有白鹿騎細窺絶景輒大¶
笑吾曹何事塵中為安得良田三百畝可以飽我妻與¶
兒長年只在名山裏萬事紛紛都不知¶
　　賞蓮¶
濯濯水中華香艶勝蘋藻英英泥中根潔素常自保房¶
<pb:KR4h0067_WYG_081-2b>¶
實又堪食無一不為好乃知金仙經譬喻肆論討遊焉¶
集賓僚賞咏固宜早一朝霜颷至莖葉變枯槁抑亦如¶
佳人妍媚忽衰老顧盼豈復憐棄置不足道幽懐向君¶
開芳樽為傾倒木末誰能搴愁烟起孤島¶
　　雙泉軒贈太平守梁正叔¶
開池得雙泉因泉構華屋池中種菱荇池上列花竹與¶
春蘸新紅遇風揺净緑輕鷗自飛舞纎鱗隨出縮操舟¶
徃江海端憂龍蜃觸巻衣入山林而防虎狼欲豈如一¶
<pb:KR4h0067_WYG_081-3a>¶
凭欄俯仰快心目朝吟吟有餘暮醉醉不足雙泉長涓¶
涓比公享天禄公歸民懷公聼我雙泉曲¶
　　淮南韓魏公新祠¶
新祠重見舊風標儀鳯無聲立紫霄富貴榮華垂四紀¶
功名事迹冠三朝月移簾影燈長在春散庭隂木未喬¶
何獨斯民懷惠愛帝詞天篆刻琨瑶¶
　　韶州唐張文獻公祠堂¶
文獻頎頎學問該可憐為相遇嫌猜當年致主陳金鏡¶
<pb:KR4h0067_WYG_081-3b>¶
後世空祠見鐡胎武水直疑龍卧乆韶山時想鶴歸來¶
我朝繼有襄公出誰道南方乏美材¶
　　南豐道中¶
前溪淡淡日落後山靄靄雲歸桃花不知客恨一片飛¶
上征衣¶
　　感懷寄泉守陳君舉大夫¶
柴門永日泪沾巾事與心違漸失真家住江南㡬萬里¶
身留海上已三春眀時枉作銜寃客皓首翻為哭子人¶
<pb:KR4h0067_WYG_081-4a>¶
多謝泉州賢府主數將書札問悲辛¶
　　攜茶訪徐彦醇助教¶
蓬蓽蕭然一畝宫生涯四壁有清風鄉閭髙行終無玷¶
場屋遺才誤至公書巻五車心盡記年華八十耳猶聰¶
滿杯雪液聊分酌别後音塵豈易通¶
　　白蓮院觀蔡君謨遺迹¶
盤屈龍蛇未奮身老禪當日亦知人來趨蓮幕文章客¶
去作金鑾侍從臣物外論交終不泯壁間題字尚如新¶
<pb:KR4h0067_WYG_081-4b>¶
年年楊栁春先緑誰復多情與望春¶
　　開元禪寺¶
三寺参差見刹竿(東塔天王開/元三寺相隣)開元形勝據龍蟠樓䑓¶
影落青霄險鐘磬聲傳碧澗寒物物有縁香供盛塵塵¶
無碍法筵寛欲隨大士披華藏北斗容身不亦難¶
　　小閣夜眺¶
白日塵寰憂思深夜登危閣觧煩襟空江雲盡月涵璧¶
絶壑風生松奏琴佳客不來分坐賞濁謬誰為此時斟¶
<pb:KR4h0067_WYG_081-5a>¶
疎鐘輒莫催清曉吾欲凴欄更一吟¶
　　南山晚步即題王祖聖南澗樓清斯亭¶
雨過南山紫翠深團團仙露洒衣襟碧雲影裏寒猿嘯¶
玉澗聲中怨鶴吟期赴前林同茗酌倦投盤石揀蘿隂¶
憑誰寄語謝康樂安用披榛故逺尋¶
平昔朱衣駕兩轓髙樓歸隱卧雲泉文章未許矜盤谷¶
水墨無勞畫輞川春日半晴花照地秋風入夜鴈連天¶
燒丹辟穀非吾事能逺塵寰即是仙¶
<pb:KR4h0067_WYG_081-5b>¶
松徑松溪溪水深水光澄碧倒松隂浮盃可酌劉伶酒¶
坐石仍彈靖節琴無數輕鷗隨出處幾畨佳客伴登臨¶
自嗟羅網何時脫往濯塵纓為一吟¶
　　贈武平許令¶
昔拜先翁滙水濱存亡回首幾經春鳯毛今喜為花縣¶
鶴髪誰嗟困客塵篋有贈篇長取讀心藏遺徳尚如新¶
源源世澤來無盡桂籍傳家己四人¶
　　次韻無逸長老秋居見寄¶
<pb:KR4h0067_WYG_081-6a>¶
榕樹蕭蕭一徑深門庭秋盡紫苔侵能依幻質尋元覺¶
黙運真悲㧞衆沈有想願分香界飯忘言求出世間心¶
旃檀漫把壚中爇無盡無邊結寳隂¶
　　追和紫霞翁紀夢二首¶
乗雲親到紫皇家不是人間舊物華四座散香春結盖¶
一墀栽玉曉生花入盤仙李皆含露出鼎騠金尚帶砂¶
偶對吟牋追昔事猶疑鸞鳯數行斜¶
笑上蓬萊第一山葱蒼半落有無間金雲璧月夜何永¶
<pb:KR4h0067_WYG_081-6b>¶
王殿珠樓人盡閒五嶽已能超險路九天從此造元闗¶
回頭為問桃源客底事鷄鳴便欲還¶
　　傷春二首¶
臘月花開盡中春不見花栁隂空拂地草色漫平沙客¶
路心常折僧窓鬢自華故鄉何處是瘴海暗天涯¶
春雨時時暗春花眼未經生涯隨過鳥世態委浮萍瘴¶
霧何由避蠻歌不忍聼誰家有醇酒吾欲醉兼醒¶
　　獨醒¶
<pb:KR4h0067_WYG_081-7a>¶
野性惟憐酒無聊遂獨醒風塵雙白鬢天地一青萍鵬¶
鳥寧須賦離騷未是經回頭付陳迹終欲醉冥冥¶
　　邸報¶
立法新三省論材只數公簿書期㑹正風俗見聞同民¶
物瘡痍後朝廷氣㮣中不才思獻賦天路恐難通¶
　　自遣¶
骨相殊屯賤無官只有階平生萍梗遇兩鬢雪霜排去¶
國腸空㫁求田心未諧新交莫相笑中立一枝柴¶
<pb:KR4h0067_WYG_081-7b>¶
　　雨過¶
雨過添幽事褰裳步暖沙竹梢含浄霧藤刺罥輕槎鸂¶
鶒雙隨浪蜻蜓對覔花老夫詩思愜頗覺日沉車¶
　　屏迹¶
屏跡已恨晚疲軀今自由百年無七十一日有千憂覔¶
酒開青眼憑詩遣白頭莫言賓客少池上兩三鷗¶
　　入承天觀¶
飄飄飛盖入仙山樓閣初逢碧靄間為問蟠桃今熟未¶
<pb:KR4h0067_WYG_081-8a>¶
客來一食欲忘還¶
雲舒雲巻曉風凉千尺松梢鶴唳長昨夜月宫飄桂子¶
至今樓殿帶天香¶
　　出觀¶
沈沈樓殿五雲藏草木長春水石香一榻可能容我住¶
桃源迷路笑漁郎¶
　　呈同行黎東美朝散¶
風日蕭蕭暑氣無艪聲相逐轉江湖西山廬阜青如淀¶
<pb:KR4h0067_WYG_081-8b>¶
應有新詩入畫圖¶
　　儲溪懷亡友¶
秋風入夜透征衣㸃㸃漁燈各自歸投老重來江上泊¶
廬山如舊故人非¶
　　入萬杉¶
翠靄紛紛蔽一嵓何年人種萬株杉天翁已許虬龍卧¶
匠石不勞斤斧劖¶
　　出萬杉¶
<pb:KR4h0067_WYG_081-9a>¶
禪庭欲别更遲遲猶戀凉風洒客衣無力便分青嶂住¶
滿懷空帶白雲歸¶
　　無客¶
病乆人情厭經旬客不來簾因風力巻門待月華開栁¶
上新蟬咽城頭暮角哀勞生隨物化孰免葬蒿萊¶
　　農事¶
三嵗悲農事官倉亦已貧勅書雖赦獄恩澤未蘓民南¶
國供輸大中宵涕泗頻一心隨草木無復念沈淪¶
<pb:KR4h0067_WYG_081-9b>¶
　　野望¶
暑雨收殘候秋雲結薄隂山光翠兼紫水影浄還深竹¶
宻羣鵶入天空一雁沉興來□白首衰颯愧儒林¶
　　謝蔣頴叔惠澄心堂紙¶
李氏三世皆名書古今筆法誰能如澄心堂中畜妙紙¶
敲氷搗楮唯恐粗當時文物稱第一教勅徃往親涵濡¶
赫然真龍躍中國僣迹甘就雷霆誅論功行賞盡金玉¶
唯有此物多贏餘流傳既乆乃珍絶一軸不換千眀珠¶
<pb:KR4h0067_WYG_081-10a>¶
樂安御史輙寄我二十五幅無纎汚却疑織女秋夜醉¶
素段割裂天所須又如美玉纔出璞瑩采射目爭陽烏¶
握管未得二王法寳紙漫對眀窻鋪廷圭煤麝銅雀瓦¶
氣象幽雅尤相於坐思厚貺欲為報累旬安得論錙銖¶
况君才力似韓愈盡當返贈誅奸諛¶
　　謝餘干陸宰惠李廷圭墨¶
集仙昔與文忠遊文采聲名喧九州鯤鵬未化忽蹋翼¶
地老天荒雲海幽箧中嘗秘上賜墨(仁宗所賜/李廷圭墨)紫金泥¶
<pb:KR4h0067_WYG_081-10b>¶
印雙脊虯名題廷圭姓氏李此物未省何年留紋如堅¶
犀刮不動鏗鏗觸硯蒼烟浮蜀牋洒落黒勝漆欲論所¶
直真難酧麟兒字法肖家學珍綈寳匣深藏收并力截¶
㫁輙分我始信眀珠今暗投嗟予吟筆乆已閣辨舌倒¶
巻剛腸柔書陳北闕上印紱志樂南畝親鋤耰得君賜¶
墨竟何用捧玩反覆増予羞况君髪緑眸子瑩才業自¶
副朝庭求研磨麝煤染諌草扶掖世病蒼生瘳名成功¶
遂取上笏世閥光焰垂千秋莫如老鈍黙將死再拜謝¶
<pb:KR4h0067_WYG_081-11a>¶
貺長江頭¶
　　謝王公濟節推惠硯¶
歙溪之仙洗山骨一輪琢出秋潭月摩挲清潤無纎痕¶
不學寒光有時缺玉川輙莫愛蝦蟇縱爾觜吻何由齧¶
隂天着手泉脉生三伏臨之失(去/聲)炎熱又如眀鏡當晴¶
窻對面森森數毛髪端江品格直頑賤鄴䑓片段多皴¶
裂中山有客先得之獬豸峩冠為忠血竄身南過洞庭¶
湖覆舟㡬𦵏蛟龍穴君今贈我誠謂何自愧閒官非補¶
<pb:KR4h0067_WYG_081-11b>¶
闕松烟和漆法廷圭玉兔長毫妙諸葛敲氷搗楮出烏¶
田四物收藏豈虚設乾坤俯仰存赤心誅貶奸諛佑臣¶
節獨刊五傳扶春秋肻趂時文校工拙更衰更老心更¶
堅與硯相將不倉卒¶
　　謝厯陽王守惠新釀¶
卓犖英才厯陽守年來不得音書乆隔江知我巖户寒¶
赤泥封送兵厨酒碧玉為壺黄金斗雪樹雲峰作賔友¶
為君一醉歌陽春空山霹靂龍蛇走只愁君返紫皇家¶
<pb:KR4h0067_WYG_081-12a>¶
西望連雲漫搔首¶
　　石門澗¶
啟閉何人見湍流一澗分仙家無路入空鎖石樓雲¶
　　白沙泉¶
幽泉出白沙流傍野僧家欲試甘香味須烹石鼎茶¶
　　搗衣¶
清秋送殘暑隔屋忽聞砧逺震星河夜遥興闗塞心欲¶
知針縷宻即是泪痕深他日功成後逢人寄好音¶
<pb:KR4h0067_WYG_081-12b>¶
　　秋笛¶
清秋聞笛弄獨立露沾衣天外雲留住水中龍未歸悠¶
揚聲益苦感激思何㣲不似前春聽梅花片片飛¶
　　題畢文簡公撰李太白碑隂¶
清風無根長不死太白髙名亦如此何人謂是王佐才¶
文簡雄詞㵼秋水賢孫出守鑴長碑碑成字字生光輝¶
寵承妃子己萌亂翩然鳯鳥來非時出林秀木衆欲殺¶
納官贖命何其危畫船載酒酌眀月不著漁蓑披錦衣¶
<pb:KR4h0067_WYG_081-13a>¶
醉眠天地即衾枕至今荒塜人疑之丈夫闔棺事未定¶
後三百嵗方逢知知太白文簡公不誇能詩與飲酒惜¶
其浩氣突兀藏心胷青山老碧洗秋色姑溪濯緑涵春¶
容太白不見碑可見螭盤龜載傳無窮¶
　　舟經池州先寄夏寺丞¶
去年收㠶貴池口聞君髙歌撞玉斗今朝至自大湖南¶
五溪新事為君談一年徃返七千里鄉國生還真可喜¶
君家白醪應已熟正好登山賞黄菊¶
<pb:KR4h0067_WYG_081-13b>¶
　　寄獻荆州鄭毅夫¶
李白不愛萬户侯但願一識韓荆州荆州太守古來好¶
至今文采傳風流鄭公詞賦天下絶殿前落筆鏗琳球¶
相如嚴謹反枯澀宋玉爛漫隣倡優卓然風格出天造¶
氷盤洗露銀蟾秋麻衣脱去未十載寳犀飾帶魚懸鈎¶
道行言聼遇眀主皂盖朱幡寧乆留渚宫風物最蕭洒¶
酒滿金罍誰獻酧公嘗愛我似李白恨不即往從公遊¶
醉㸔舞䄂巻眀月夜聼長笛臨髙樓詞源感激㵼江海¶
<pb:KR4h0067_WYG_081-14a>¶
筆陣頓挫排戈矛駑駘蹇蹶固已困勉之尚欲追驊騮¶
一朝公歸坐廊廟致君事業如伊周門䦨從衛愈嚴宻¶
是時願見應無由行當投印佩長劍夢魂已附西江舟¶
　　静眀軒¶
道人得道萬縁灰欄下幽花手自栽終日開軒無客到¶
清風時引竹聲來¶
　　再送賈眀叔侍御¶
宣城重見謝元暉只恐斯民不乆依為報聖眀容諌諍¶
<pb:KR4h0067_WYG_081-14b>¶
南牀虚位待公歸¶
　　宗公香瑩軒¶
酴醾洞口作新軒香瑩佳名自此傳要是釀為光禄酒¶
醉來騎鶴上青天¶
素質曽將蘭麝熏開軒有意待遊人請㸔一架晴空雪¶
又勝桃源洞裏春¶
　　藏雲寺酌泉¶
不到藏雲四十年寺名重換屋新遷清泠不變當時味¶
<pb:KR4h0067_WYG_081-15a>¶
只有庭心一眼泉¶
　　逹觀䑓黄魯直名之二首¶
戴氏山頭一席平集仙椽筆冩䑓名長江自與天為鏡¶
不用風雲變晦眀¶
髙䑓千尺俯江干達觀寧論眼界寛但見青山圍逺水¶
不知何處是長安¶
　　承天院清輝閣¶
一軒誰與冩清輝地近城闉却少知只待中秋深夜㸔¶
<pb:KR4h0067_WYG_081-15b>¶
玉蟾低蘸碧琉璃¶
　　逢東林舊僧¶
寳陀巖下種松篁舊客欣逢煮术湯憶著東林攜手處¶
十年添得兩眉霜¶
　　柴門¶
水落煙村迥柴門四五家晚風回㫁雁寒雨側幽花世¶
事紛無己人生自有涯鯨鼇真可釣吾興欲乗槎¶
　　謝君儀寄新茶¶
<pb:KR4h0067_WYG_081-16a>¶
北苑藏和氣生成絶品茶豈宜分旅館只合在仙家㸃¶
處成雲蕋㸔時變雪花淋浪得新句又勝玉川誇¶
　　排悶呈元輿¶
交態非今薄人情自古難弊裘甘我老雄劔請君彈魂¶
逐雲峰㫁心依酒海寛百年能㡬許日月似跳丸¶
　　登清音亭二首¶
已别城樓景還登樹杪亭地髙鄰北斗山逺接南溟蟾¶
影依雲㫁樵歌隔浦聼客愁安用遣此處可忘形¶
<pb:KR4h0067_WYG_081-16b>¶
薄暮杳何適髙髙登古亭地無南國瘴簾巻半空星石¶
瘦長人立潭空皓雪停短才吟不就終欲付丹青¶
　　舟經彭澤謁靖節祠¶
彭澤江邊邑蕭踈靖節祠煙昏鹿皮畫草暗菊花籬詠¶
徳今千載言歸彼一時男兒要出處此道㡬人知¶
　　英州烟雨樓¶
江路分韶廣城樓壓郡東妓歌星漢上客醉水雲中潑¶
墨天涵暝鋪綃月映空登臨逢此景不復念途窮¶
<pb:KR4h0067_WYG_081-17a>¶
　　端門肆赦¶
藹藹端門紫氣濃巻簾蘭麝散和風星環帝座天澄碧¶
繖映龍顔日透紅寳扇参差移仗裏金鷄綽約下雲中¶
恩覃草木先春力萬嵗歡聲合國同¶
　　追和李白登金陵鳯皇臺二首¶
綵鳯何年此地遊髙䑓千古自風流寒烟淡淡籠城郭¶
寳器時時出塜丘舴艋競歸芳草渡鷺鶿羣舞碧蘆洲¶
重華不返簫韶㫁落日秦淮添客愁¶
<pb:KR4h0067_WYG_081-17b>¶
髙䑓不見鳯凰遊望望青天入海流舞罷翠娥同去國¶
戰殘白骨尚盈丘風揺落日催行櫂潮巻新沙換故洲¶
結綺臨春無覔處年年芳草向人愁¶
　　和姜伯輝見贈醉吟畫詩¶
蒼崖一萬丈中㵼白玉泉飛鳥度不得而我長攀縁洗¶
盡心地垢吟成元化篇更復有何物一尊當我前忽逢¶
姜伯輝爽量涵氷淵開談了無迹所得全于天便欲脱¶
青衫泛我江東船結交要終始相忘復頽然徑呼妙手¶
<pb:KR4h0067_WYG_081-18a>¶
畫秋江霜景全氷輪正卓午照影無陂偏誰能騎蹇驢¶
世路空流連咄哉可以徃揮手從飛仙¶
　　庭竹¶
眷此庭中竹羅生横十尋踈踈挺髙節宻宻敷清隂好¶
風每相過流塵詎能侵其下無蔓草其旁多秀林結根¶
自得所非髙亦非深誰復採笙簫玉宇思和音¶
　¶
　¶
<pb:KR4h0067_WYG_081-18b>¶
　¶
　¶
　¶
　¶
　¶
　¶
　¶
　兩宋名賢小集巻八十一¶
