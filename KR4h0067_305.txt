# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:45.152871
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百五
<pb:KR4h0067_WYG_305-1a>¶
欽定四庫全書¶
　兩宋名賢小集巻三百五¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　小山集¶
　劉翰字武子長沙人紹興間于湖張孝祥石湖范成¶
　大方名重一時翰逰於二公之門故詩聲日著乆客¶
　都下迄無所就有小山集¶
<pb:KR4h0067_WYG_305-1b>¶
　　桂殿秋夀于湖先生¶
青帝子碧蓮宫不駕雲車騎白龍瑤池路逺羽衣濕玉¶
珮泠泠明月中¶
雙玉節到神京碧盃仙露冷如氷一聲金磬千花發洞¶
口天風吹酒醒¶
　　翠屛曲¶
小亭簾幕垂隂隂梅香入枕春生屛西窓月落翠被冷¶
鳥聲殘夢東風醒三年不唤清溪渡夢裏瀼西春水路¶
<pb:KR4h0067_WYG_305-2a>¶
江頭女兒雙翠眉能唱劉郎芳草句¶
　　小宴¶
一曲歌雲勸玉觴歸來斜月恰侵牀小窓細嚼梅花蕋¶
吐出新詩字字香¶
　　余乆客都城秋風思歸作楚語和呉郎採菱叩舷¶
　　之音¶
秋風兮凄凄山中兮桂枝彈余冠兮塵隨芳草緑兮未¶
歸家遥遥兮辭楚荆傷去國兮重登臨舞長劍兮増慨¶
<pb:KR4h0067_WYG_305-2b>¶
復鳴鋏兮成音採中洲兮蘭蕋望美人兮千里我所思¶
兮天一方共明月兮隔秋水¶
　　種梅¶
凄凉池館欲棲鴉采筆無心賦落霞惆悵後庭風味薄¶
自鋤明月種梅花¶
　　紅窓怨¶
啼鶯唤起紗窓夢紅日滿簾花影㺯翠屛香字冷薫爐¶
羅衣叠損金泥鳯去年君去燕歸時今日燕來君未歸¶
<pb:KR4h0067_WYG_305-3a>¶
欲把相思挑錦字夜寒懶上鴛鴦機起來翠袖香羅薄¶
東風滿地桃花落¶
　　漁父¶
輕舟一葉一輕蓬上有蕭蕭鶴髪翁昨夜不知何處宿¶
月明都在笛聲中¶
　　春晚呈范石湖¶
風日蕭蕭兩鬢華倦尋銀筆賦餘霞五更枕上無情雨¶
三月風前薄命花春困有時因病酒客懷何日不思家¶
<pb:KR4h0067_WYG_305-3b>¶
年來事事心情懶惟有歸耕䇿最佳¶
　　上元小亭¶
靖康詔令文章種桐邑公侯國老家種得人間桃李滿¶
春風無地不開花¶
　　石頭城¶
離離芳艸滿吳宫緑到臺城舊苑東一夜空江烟水冷¶
石頭明月鴈聲中¶
　　天上月¶
<pb:KR4h0067_WYG_305-4a>¶
春氷一片净無瑕萬里清光遍海涯欲與嫦娥移桂樹¶
月明先合種梅花¶
　　春日¶
沉沉芳酌動金波笑引疎梅泛玉荷幾度天寒歸雁少¶
一畨風雨落花多功名好在知心懶富貴重來柰老何¶
鳥鵲數聲傳喜語梁間燕子亦能歌¶
　　江南曲¶
我家江南同野老自紡落毛采蘋藻清風滿袖讀離騷¶
<pb:KR4h0067_WYG_305-4b>¶
半畆幽畦種香草門前流水鳴濺濺日暮歸來自刺船¶
遥山數叠作媚嫵落日斷霞明晚川雨餘汀草漲新緑¶
紅衣濕盡鴛鴦浴採蓮女兒何處來唱我春風湖上曲¶
瓮頭酒熟方新蒭白魚如銀初上鈎呼兒洗杓醉明月¶
酒酣更作商聲謳¶
　　鴻門宴¶
江東遥遥八千騎大戰小戰七十二劉郎曉鞭天馬來¶
踧踏長安開帝里子嬰已降隆凖公君王置酒鴻門東¶
<pb:KR4h0067_WYG_305-5a>¶
張良已去玉斗碎三月大照咸陽紅繡衣歸來日將夜¶
可惜雄心天不借當時已失范増謀尚引長戈到垓下¶
刁斗乍急營壘驚夜深旗尾秋風横玉帳佳人不成夢¶
月明四靣聞歌聲㧞劍相看淚如雨我作楚歌君楚舞¶
明朝寶馬一聲嘶江北江東皆漢土¶
　　玉斗歌(漢髙帝真英主也其入關則約三章封府/庫子女玉帛畧無所有秦人歸心焉不待)¶
　　　(白蛇赤帝老嫗夜哭然後知為天命彼姁姁項/羽欲扼其㗋而困之難哉鴻門之㑹沛公亦幾)¶
　　　(危矣項莊舞劍項伯翼蔽沛公得從間道以歸/獨使張良謝羽羽受其璧此亞父知其為勇所)¶
<pb:KR4h0067_WYG_305-5b>¶
　　　(以慨然碎其玉/斗也感之作歌)¶
漢兵咸陽未休含楚王長歌到戯下項伯夜入張良營¶
沛公蒼皇出城謝自言戮力共攻秦不意入關成此勲¶
閉關籍民備他盗盡封府庫待將軍項莊㧞劒項伯起¶
漢楚興亡在今爾鴻門壯士斬關來慷慨一巵誰懼死¶
君不見秦亡鹿走驪山傾四方盡起諸侯兵龍顔隆凖¶
泗上長天之所授誰能爭英雄肯落他人手獨遣謀臣¶
談辯口君王間道却歸來滿地秋聲鳴玉斗¶
<pb:KR4h0067_WYG_305-6a>¶
　　呉門行¶
呉歌婉婉清如水西風曉自閶門起雙撓艇子採菱來¶
翠荇緑蘋香十里芙蓉影落已知秋濺濕羅衣眉黛愁¶
回聲蕩槳入門去明月家家秋水流¶
　　客去¶
送客歸來月滿簷梅花微笑隔疎簾酒醒今夜銀屛冷¶
沈水薫爐漸漸添¶
　　哀友人¶
<pb:KR4h0067_WYG_305-6b>¶
案成歌舞小春嬌何事君隨艸木凋從此巴江江上月¶
有人和淚獨吹簫¶
　　聞笛¶
誰將玉笛按凉州吹徹春風不下樓若道聲聲都是恨¶
不知消得幾多愁¶
　　山亭¶
芳草萋萋怨未歸西池殘夣要題詩緑窓昨夜東風小¶
開遍梅花第幾枝¶
<pb:KR4h0067_WYG_305-7a>¶
　　題飛雲閣¶
一笑歸來春尚寒小梅飄盡雪初殘遲遲更待梨花月¶
醉倚飛雲十二欄¶
　　立秋日¶
亂鴉啼㪚玉屛空一枕新凉一扇風睡起秋聲無覔處¶
滿堦梧葉月明中¶
　¶
　¶
<pb:KR4h0067_WYG_305-7b>¶
　¶
　¶
　¶
　¶
　¶
　¶
　¶
　兩宋名賢小集巻三百五¶
