# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:46.292381
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百四十七
<pb:KR4h0067_WYG_347-1a>¶
欽定四庫全書¶
　兩宋名賢小集巻三百四十七¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　西塍續藳¶
　宋伯仁(三/)¶
　　安居¶
窮通豈在苦勞神且作安居嬾散人買地種花多種竹¶
<pb:KR4h0067_WYG_347-1b>¶
煑茶邀客也邀隣求名豈識書三上得興無過醉一巡¶
喜得滿園收芋栗杜陵應未笑全貧¶
　　有感¶
窗户清清半掩門小兒揩淚立黄昬㡬多心事無人問¶
獨看梅花月半痕¶
　　聴琴¶
静夜聴鳴琴秋風動幽谷何為鍾子期千古無人續¶
　　褚先生¶
<pb:KR4h0067_WYG_347-2a>¶
先生邂逅龍亭日多少雲仍滿世間千古典謨文獨記¶
九流毫髪事相闗代庖阿堵名尤重製甲防邊職未閒¶
只與道人為鶴悵始能清夢繞湖山¶
　　嵗旦(己亥嘉熙三年/)¶
居閒無賀客早起只如常桃板隨人換梅花隔嵗香春¶
風囘笑語雲氣卜農穰栢酒何勞勸心平夀自長¶
　　五老(儒將農漁女/)¶
壯年期佐漢中興豈謂蟠龍睡不醒可惜滿牀廷對稾¶
<pb:KR4h0067_WYG_347-2b>¶
白頭翻緑(疑是/録)道家經(老儒/)¶
髀肉豐腴鬢髪疎將軍健飯待何如七禽不了中原事¶
羞讀君王問勞書(老將/)¶
齒髪俱無背已駝雨耕摩破㡬青蓑髙皇慶夀推恩語¶
暗讀全文忘不多(老農/)¶
短髪衰髯一棹船白頭波浪㡬掀天兒孫各占蘆花佳¶
網得鱸魚即酒錢(老漁/)¶
著破箱中欲嫁衣翠顰何止只憂葵春來偷摘斑斑髪¶
<pb:KR4h0067_WYG_347-3a>¶
淚濕菱花只自知(老女/)¶
　　逺訪友人不值留集句一絶¶
寒食花枝插滿頭(范成/大)長亭搔首晚悠悠(鄭毅/夫)灞陵女¶
子無人識(王/竒)别是天涯一段愁(陸/游)¶
　　寄征夫¶
待君君未歸寄書書不去寄書書可去有意殊難語深¶
夜彈琵琶思君在何處知君在何處不禁春事已闌珊¶
東風吹起楊花絮東風吹落楊花絮¶
<pb:KR4h0067_WYG_347-3b>¶
　　客樓戲集唐人句¶
門掩楊枝一夜風(社牧/之)自憐羇客尚飄蓬(李山/甫)不堪吟¶
罷東囘首(僧朋/來)鳥傍巖花戲晚紅(杜荀/鶴)¶
　　贈僧了性¶
雖然年紀小胷次已江湖貝葉連宵看梅花一様臞記¶
詩誠敢許戒酒恐應無好向蘇堤上行行掐數珠¶
　　醉中登樓¶
明主何嘗棄浩然杯中有物且隋縁倚樓心事誰消遣¶
<pb:KR4h0067_WYG_347-4a>¶
一㸃飛禽落釣船¶
　　嘲燕¶
年來乳燕亦堪羞不學楊花得自由飛過㡬家門户去¶
直須尋見最髙樓¶
　　瓶梅¶
南枝斜插古軍持痩影參差落硯池莫道人家窗户暖¶
等閒忘却隴頭時¶
　　春半¶
<pb:KR4h0067_WYG_347-4b>¶
春到巳多時遊人替衲衣栁眠鶯喚醒花痩雨添肥官¶
事癡能了人情久巳非一貧能自守贏得掩柴扉¶
　　散愁四首¶
著意功名四十年栁花空滿鬢絲邊男兒無補朝廷事¶
有媿飢餐困即眠¶
小樓呼酒揖青山翠碧瓏璁一笑間山若有情應問我¶
如何猶似野人閒¶
清貧如水儘無妨只願伊周立廟堂扶起太平千載脈¶
<pb:KR4h0067_WYG_347-5a>¶
且隨農父樂耕桑¶
旋買犂鋤學種田一聲長嘯霅溪邊微茫白水山如畫¶
好箇江南萬里天¶
　　午睡¶
午夢驚囘筍簟涼坦夷襟度即瀟湘詩髙自與梅花好¶
食淡方知菜味長事説萬端多畫虎人無一念不亡羊¶
滿頭飛絮春零亂莫笑狂夫老更狂¶
　　酒邊¶
<pb:KR4h0067_WYG_347-5b>¶
一醉復一醉陶陶醉未休何傷於日月知我者春秋萬¶
事難追昔千金不解愁白鷗飛浩蕩此興屬漁舟¶
　　小舟晚賞荷花(囘文/□)¶
天浮月影水浮天路繞山頭樹繞烟船小小行人意適¶
藕花新索酒杯傳¶
　　清明插柳¶
清明是處插垂楊院宇深深緑草藏心地不為塵俗累¶
不簪楊柳也何妨¶
<pb:KR4h0067_WYG_347-6a>¶
　　晚春¶
風甃殘花滿地紅别離樽俎漫匆匆春光未肯收心(一/作)¶
(純/收)去却在荼䕷細影中¶
緑隂隂裏惜韶華自縛筠捎掃落花可笑游人心未嬾¶
杜鵑啼處撥琵琶¶
　　清和¶
詩債還無足家園亦倦看客遊宜致仕午睡當之官舌¶
笑張儀在心慿達摩安清和天氣好應免夾衣寒¶
<pb:KR4h0067_WYG_347-6b>¶
　　久坐¶
久坐如忘世松窗日未斜營巢鵶噪樹作(去/聲)夢蝶眠花¶
易課推三畫醫方録數家瓶笙聲未絶更㸃土山茶¶
　　戲作¶
青梅黄盡雨無多柳影重重午日過忽聴隔籬人語笑¶
採蓮船(一作/艇)子上新河¶
　　玉泉寺金魚¶
金鱗韜隠已多時寺壁重泥又有詩龍若久懐霖雨志¶
<pb:KR4h0067_WYG_347-7a>¶
不應蟠一小方池¶
　　僻居¶
居僻恬無事開軒挹晚晴雨耽雲脚重風約燕身輕有¶
子争棃栗無朋問死生毎憂人載酒剥啄打門聲¶
　　倦吟¶
競病推敲欲嘔心何如危坐憩桐隂新蟬咽咽知人意¶
學我年來抱膝吟¶
　　云云¶
<pb:KR4h0067_WYG_347-7b>¶
休將閒耳聴云云只作深居耳不聞素志肯隋時節改¶
清貧難計利名分忘情茒屋無非燕著脚青山獨是雲¶
試問急流誰勇退故園同看木欣欣¶
　　愁¶
愁懐難盡(疑是/畫)亦難詩惟有流鶯暗得知我亦無言鶯¶
不語栁邊相看立多時¶
　　蓼花¶
秋到梧桐我未宜蓼花何事已先知朝來數㸃西風雨¶
<pb:KR4h0067_WYG_347-8a>¶
喜見深紅四五枝¶
　　嬾¶
嬾嬾復嬾嬾(一作嬾嬾/嬾復嬾)而今嬾更疑此身聊復爾萬事¶
欲何之尚覺瓢為贅奚煩鍤自隋客來眠正熟帬幅任¶
題詩¶
　　書座左¶
天地一籧廬吾身自巻舒翁能從失馬子亦豈知魚謹¶
獨甘居漏安貧且飯疏昨非今未是寧不賦歸歟¶
<pb:KR4h0067_WYG_347-8b>¶
　　書座右¶
蠻觸小功名須教一念輕受恩知報飯臨事貴懲羮夀¶
域惟仁宅心田以道耕泰然忘物我無使狎鷗驚¶
　　涼¶
不擬西風一頓涼看看涼近木穉香人家未得征夫信¶
蚤有砧聲却雁行¶
　　荷花¶
緑盖半篙新雨紅香一㸃清風天賦本根似玉濓溪以¶
<pb:KR4h0067_WYG_347-9a>¶
道心同¶
　　扇¶
師璋今有㡬家同名重蒲葵價亦穹髹柄但誇千縷骨¶
不知曽未掩東風¶
　　中秋月¶
只與閒時月一般寧知今夕最團欒竹邊借柄還如扇¶
花下傳杯可當盤野兔易忘終夜夢林烏未許一枝安¶
人生㡬箇中秋節那得都將笑眼看¶
<pb:KR4h0067_WYG_347-9b>¶
　　席上有舉東坡集歸去來字成詩十首雨中戲續¶
　　一首¶
傲去欲何求歸來已倦遊琴詩聊自笑丘壑復相留問¶
菊時攜酒乘風或棹舟樂天良有以心事老田疇¶
　　漁父吟¶
小舟如鴈許穩穩下波(一作/陂)心蓑笠㡬風雨江山無古¶
今清歌鳴短棹紅葉滿疎林一醉不知世前村月未沉¶
　　秋風¶
<pb:KR4h0067_WYG_347-10a>¶
秋風巻秋葉秋思滿秋天骨立山如削聲低鴈欲眠客¶
愁無暇日農事喜豐年説著鱸蓴事歸心滿釣船¶
　　聴雨¶
涷雨瀟瀟未肯晴灑窗聲似煮茶聲山童酤得鄰家酒¶
炒栗爐頭獨自傾¶
　　村田樂¶
打稻天如二月天滿邨和氣樂豐年田翁爛醉身如舞¶
兩箇兒童䇿上船¶
<pb:KR4h0067_WYG_347-10b>¶
　　問梅¶
癡風袞袞送寒來竹裏人家總未開唯有老巖心事苦¶
痩筇敲雪問梅腮¶
　　山下¶
山下六七里山前八九家家家清到骨只賣水仙花¶
　　落葉¶
捲地西風促雨來掃除黄葉滿蒼苔垂楊蚤有青青眼¶
只礙梅花未放開¶
<pb:KR4h0067_WYG_347-11a>¶
　　梅蘭¶
清標同插古軍持清似西山凍餒時嚼蕊㺯香無説處¶
屈平和靖亦何之¶
　　佳人歌¶
淡傅粉淺畫眉鬢邊休插桃花枝白面郎君馬如箭囘¶
頭再盼情依依文君未識相如面朱絃聲裏猶相戀風¶
流勝事千古傳寧知文君當時深處深庭院臨邛亦免¶
王孫怨佳人佳人休捲簾門外落花春正甜繡牀午困¶
<pb:KR4h0067_WYG_347-11b>¶
語聲寂博山漸冷香頻添佳人憶佳人吁今人安得人¶
人思秋胡黄金不認真丈夫¶
　　醜女歌¶
梳風楊栁笑沐雨杏花羞看看三十餘不敢下糚樓待¶
媒媒不來對娘娘共哭何時王右軍來坦東牀腹君不¶
見西施絶色天下(缺/)能使麋鹿走吳宫玉環一笑百媚¶
生能使漁陽鞞鼔驚𤣥宗無鹽無鹽形貌惡當時一段¶
議論千古生清風美婦未必美所美貌徒美醜婦未必¶
<pb:KR4h0067_WYG_347-12a>¶
醜所醜行不醜醜妻惡妻夀乃翁何須能勸羊羔酒¶
　　曹娥謝趙菊莊相訪¶
江城潮汎小砂磧纜行舟挈酒尋詩好披心話客愁雲¶
歸山欲暝風急雨如秋可惜相逢處匆匆不少留¶
　　值雨¶
吳陵兩月雨畱連來問瓊花落砌邊市酒未消狂客恨¶
塞鴻先作嫩寒天只憂松下無三徑不管囊中欠一錢¶
揚子江頭風正急未知何日買歸船¶
<pb:KR4h0067_WYG_347-12b>¶
　　寄舊友¶
男兒未遇總英雄漂飯非憐計已窮鮑叔但能知管仲¶
孔明猶必拜龎公秋江萍梗人何處夜月梅花夢亦同¶
借問選詩編㡬許元暉瀟散漸唐風¶
　　題象山縣棲霞觀應真亭簡住持張羽士¶
杜鵑聲裏立東風山色應憐鬢巳蓬二麥曉寒新雨後¶
一年春事落花中醉斟浮蟻邀仙客笑揖飛鷗問釣翁¶
簷外萬竿君子竹虚心能得幾人同¶
<pb:KR4h0067_WYG_347-13a>¶
　　村莊即事¶
青旗獵獵又村莊仙景還他是故鄉叟有七旬頭未白¶
山無重數葉初黄稻畦明月家家酒茅屋清歌處處霜¶
晚菊一籬秋欲老客懐牢落愧重陽¶
　　别朱冷官¶
客中奔走易蹉跎學館癡留月又過橙蟹醉斟知己重¶
蓴鱸鄉話益人多吳陵今夜三更月霅水明朝一棹歌¶
船在白蘋亭下過有無傳語曬漁蓑¶
<pb:KR4h0067_WYG_347-13b>¶
　　邊頭老馬¶
解下韁繩便欲眠絶無筋力可勝鞭霜蹄徧識淮南地¶
夜草猶吞塞北烟怕逐綵旗排偃月寧思金鐙趂朝天¶
華山自有安身處試問將軍任㡬年¶
　　夜過烏鎮¶
望極模糊古樹林灣灣溪港似難尋荻蘆花重霜初下¶
桑柘隂移月未沈恨别情懐雖戀酒送衣時節怕聞砧¶
夜行船上山歌意説盡還家一片心¶
<pb:KR4h0067_WYG_347-14a>¶
　　簡張寄翁秀才¶
徽外琴聲局外棋此心能得㡬人知縱横漫説三千字¶
陶寫須吟百一詩秋到蓼花蟬噪後雨敲荷葉釣歸時¶
西湖儘著張公子莫把吟篷月共移¶
　　呈菊坡先生陳樞使¶
但知猿鶴伴閒居不覺憂時鬢已疎對客怕(一作/懶)言今¶
日事挑燈重讀少年書樓迎山色詩堪畫門對梅花月¶
共鋤相業累興明主意先生只恐自躊躇¶
<pb:KR4h0067_WYG_347-14b>¶
　　駕鶴林吳尚書赴召隆興¶
鸞翔芝蕳下溪堂醉夢驚囘午正涼寵報帝俞催宰相¶
宜將州紱召文章蘋花襟袖宫花近詩草簾櫳諫草香¶
大化一新多吉士巻阿歴歴告成王¶
　　苦風督鹺課甚迫¶
僕僕馳驅夢不安猥哉誰恤買鹺官星臺閣住春來俸¶
雨意翻成夜半寒人可與言能㡬輩事難區處更多般¶
桃花一日多開盡插滿銅瓶亦倦看¶
<pb:KR4h0067_WYG_347-15a>¶
　　秋雨簡劉主簿¶
秋到天涯未兩旬西風無日不霖霪數行新鴈千門曉¶
十幅輕帆萬里心薄宦只宜聞早去長淮未許作狂吟¶
江南誰倚闌干曲丹桂香中酒自斟¶
　　呈留耕先生王侍郎¶
夜雨篝燈夢未閒十年殊愧屋頭山喜聞鐺脚濤聲起¶
不憚吟髭霜様斑漁釣醉歌人所願功名心事國相闗¶
辟書笑倒梅邊鶴盡在先生指顧間¶
<pb:KR4h0067_WYG_347-15b>¶
　　寄題臨江王實齋司户百花洲¶
錦囊詩句識花洲何日清江得醉遊百畆故園重(缺/)¶
四賢遺像愈風流香浮紅樹春應早雪壓寒梅月想留¶
我有煙波漁具了(一作/在)一絲風底願維舟¶
　　夜坐¶
栢香煙裏瀹山茶窮似燒丹道士家窗紙暫明寒月上¶
一肱清夢入梅花¶
　　秋田小立¶
<pb:KR4h0067_WYG_347-16a>¶
兩間茅屋是誰家淺水汀洲舞荻花牧笛數聲紅日晚¶
自慚身似客天涯¶
　　兀坐¶
對坐清清一穗香悄無人語日徧長硯盤數㸃梅花片¶
暗引游蜂度粉牆¶
　　晚涼¶
兩兩蟬聲送夕陽竹隂移緑上蕂牀黄昬急雨無多子¶
喜得今宵夢亦涼¶
<pb:KR4h0067_WYG_347-16b>¶
　　夏日二首¶
泓泓圓碧漾新荷獵獵斜風顫緑莎農事正忙三月後¶
野田齊唱插秧歌¶
數㸃沙鷗掠野塘雨聲初歇水微茫橋邊十里荷花蕩¶
輸與漁人卧晚涼¶
　¶
　¶
　兩宋名賢小集巻三百四十七¶
