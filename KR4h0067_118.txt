# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.630350
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百十八
<pb:KR4h0067_WYG_118-1a>¶
欽定四庫全書¶
　兩宋名賢小集卷一百十八¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　樸齋小集¶
　張方平字安道宋城人舉茂才異等為校書郎英宗¶
　朝累遷禮部尚書出知鄆州神宗即位拜參知政事¶
　致仕薨贈司空諡文定有樂全先生集¶
<pb:KR4h0067_WYG_118-1b>¶
　　送楊君西安¶
君過嚴陵瀨扁舟入婺溪灘長秋日短山逺亂雲齊未¶
探驪龍頷聊羈駿馬蹄胥江濤正惡鴻雁此東西¶
　　玉泉觀贈高道士¶
古屋氣象冷蒼崖烟翠中龍歸半天雨虎嘯一巖風露¶
後芝房紫霜餘柏實紅終期把藜杖來伴白雲翁¶
　　寄汾陽郭先生¶
君家白雲外巖溜響嘈嘈絶壑風烟淡孤峰氷雪髙自¶
<pb:KR4h0067_WYG_118-2a>¶
能無世累誰見有生勞指我蓬壺路瓊宫隔海濤¶
　　都下别友人¶
海内故人少市樓新酒醇與君聊一醉分袂此殘春北¶
道邢臺路東洲泗水濵相期復何處京洛舊風塵¶
　　寄郭誠思華下茅齋¶
舎在世塵外松扉夜不闗心同秋水靜身共野雲閒自¶
得逾三樂誰堪話九還他年玉泉約何以救衰顔¶
　　初春遊太尉宅東池¶
<pb:KR4h0067_WYG_118-2b>¶
蓬㠀靈仙宅星河帝女家波光泛金翠樓影動雲霞清¶
淺遊魚過參差垂栁斜移舟更尋勝逺見小桃花¶
　　暮秋登彭祖樓¶
危樓古城角山色遶蒼蒼寒日下何速清風來甚長烟¶
塵思戰國雲水似江鄉重九登髙近瑎前菊已香¶
　　秦州後園春讌贈部署劉几閣使¶
栁暗三眠困花繁二月香(秦州後園有二月花開最/早繁艶甚盛絶有清香)情¶
懐當酒盡興味為春長疊鼓漁陽節清謳北里妝階前¶
<pb:KR4h0067_WYG_118-3a>¶
樂無誤席上有周郎¶
　　江樓遲客¶
靜外遊神迥望中塵物稀天連逺水盡鳥背夕陽飛木¶
葉初揺落鄉懐動式微興闌不忍去遲子一舠歸¶
　　夜意¶
羣動已沉響蛩吟時一聲露寒仙掌重月午庾樓清感¶
慨聞雞舞悲凉倚&KR0327;情幾多塵役者夙駕待鐘行¶
　　送吳春鄉赴都¶
<pb:KR4h0067_WYG_118-3b>¶
法座臨軒䇿俊髦同君陛見預旌招疲駑十駕始千里¶
孤鶴一飛先九霄蘭棹秋風行邐迤觚稜旭日勢岧嶤¶
石渠為謝諸儒彦行邁同趨便殿朝¶
　　蝶¶
遲景融融暖氣浮中園曲宻小庭幽春風故引顛狂甚¶
芳樹相容爛漫逰不慣風流輸楚女嬾將身世問莊周¶
有時&KR0343;見多情處毎遇王孫盡日留¶
　　青陽峽¶
<pb:KR4h0067_WYG_118-4a>¶
竒峰疊巘無重數横澗飛泉㑹一溪老樹藤蘿從古長¶
寒空雲靄與天迷幽中應有神仙住深處惟聞猿鳥啼¶
野性舊多山水癖恨無心賞此相攜¶
　　謁觀妙宗師值晝寢¶
一枕清風静館深滿庭松檜鬰交隂此時内景人難見¶
月在泥丸日在心¶
　　送沈生昆弟隨侍之博白¶
炎方景象異中原海氣昏昏雜瘴烟今日蠻荒成雅俗¶
<pb:KR4h0067_WYG_118-4b>¶
薫風南播自媯絃¶
不須南浦懐消黯好過西山訪隠淪比到嶺時應近臈¶
相思可寄一枝春¶
東連海道徹扶桑北望神皋斗柄傍兩處音塵杳難接¶
征鴻嵗只到衡陽¶
夕陽踈葦暮江湄秋色蕭蕭動客思自侍𫿞君領州去¶
豈同騷客滯邉時¶
　兩宋名賢小集卷一百十八¶
