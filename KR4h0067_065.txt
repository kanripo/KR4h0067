# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.612176
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷六十五
<pb:KR4h0067_WYG_065-1a>¶
欽定四庫全書¶
　兩宋名賢小集巻六十五¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　齊州吟稿¶
　曾鞏字子固建昌南豐人易占長子嘉祐二年進士¶
　調太平州司法參軍召為集賢校理出知福明等州¶
　神宗朝加史館修撰中書舍人卒有元豐類稾續稾¶
<pb:KR4h0067_WYG_065-1b>¶
　外集¶
　　西湖二十二日¶
平生拙人事出走臨東藩紛此地獄地欣乗刀筆間漾¶
舟明湖上清鏡照衰顔春風隨吾來掃盡氷雪頑花開¶
滿北渚水緑到南山魚鳥自翔泳白雲時往還吾亦樂¶
吾樂放懐天地間顧視彼誇者錙銖何足言¶
　　百花堤¶
如玉水中沙誰為北湖路乆翳荒草根未承青霞歩我¶
<pb:KR4h0067_WYG_065-2a>¶
為發其枉脩營極幽趣髮直而砥平驊騮可馳騖周以¶
百花林繁香泫清露間以緑楊隂芳風轉朝暮飛梁懸¶
太虛嶢榭躡烟霧直通髙城顛海岱歸指顧為州乏長¶
材幸嵗足秔稌與衆飽而嬉陶然無外慕¶
　　寄子進弟¶
憶子去家日南風始吹衣今來日未幾蝇蚊已羣飛思¶
子兼晝夜何啻如渴飢喜聞逺客至手自排荆扉客送¶
書一紙翰墨子所揮上言山居惡夢寐接庭闈次言服¶
<pb:KR4h0067_WYG_065-2b>¶
畎畆禾黍膴已肥其餘業文字頗測隠與㣲題詩在紙¶
尾語老意不非我喜何所似大似客得歸我與子事親¶
未飽藿與薇常苦去左右辛勤治鞍鞿子當何時反我眼¶
日已睎應須畢秋刈相見慰依依¶
　　蔡州¶
蔡州昔人居遺堵不可尋青石乆埋沒荒烟起空林昔¶
人依劉表意氣傳至今廣路競朱轂深藏閟黄金構難¶
琦琮間咎責積已深終貽覆宗累苟得非所欽為惡理¶
<pb:KR4h0067_WYG_065-3a>¶
當爾足懲誇者心¶
　　鵲山¶
一峯孤起勢崔嵬秀色挼藍入酒杯靈藥已從清露得¶
平湖長泛宿雲囘翰林明月舟中過司馬虚亭竹外開¶
我亦退公思蠟屐會㸔歸路送人來¶
　　鵲山亭¶
大亭孤起壓城顚屋角峩峩挿紫烟濼水飛綃來野岸¶
鵲山浮黛入晴天少陵騷雅今誰和東海風流世漫傳¶
<pb:KR4h0067_WYG_065-3b>¶
太守自吟還自笑歸時乗月尚留連¶
　　環波亭¶
水心還有拂雲堆日日應須把酒杯楊栁巧含烟景合¶
芙蓉争帯露華開城頭山色相圍出簷底波聲四面來¶
誰信瀛洲未歸去兩州俱得小蓬萊¶
　　芍藥㕔¶
小碧闌干四月天露紅烟紫不勝妍肻為雲住陽䑓女¶
恐逐風飛石室仙洧外送歸情放蕩省中番直勢拘攣¶
<pb:KR4h0067_WYG_065-4a>¶
何如蕭灑山城守淺酌清吟濟水邉¶
　　水香亭¶
臨池飛構欝岧蕘櫺檻無風影自揺羣玉過林抽翠竹¶
雙虹垂岸跨平橋煩依美藻魚争餌清見寒沙水滿橈¶
莫問荷花開幾曲但知行處異香飄¶
　　静化堂¶
修簷䡾䡾背城隂行盡松篁一徑深好鳥自飛還自下¶
白雲無事亦無心客來但飲平陽酒衙退當擕靖節琴¶
<pb:KR4h0067_WYG_065-4b>¶
世路人情方擾擾一遊須抵萬黄金¶
　　仁風㕔¶
凛凛風生寄此堂塵埃消盡興何長朱絃鼓舞逢千載¶
白羽吹揚慰一方已散浮雲滄海上更飛靈雨泰山旁¶
誰知萬物心焦日獨對松筠四座凉¶
　　霧凇¶
園林初日静無風霧凇花開處處同記得集英深殿裏¶
舞人齊挿玉籠𩮰¶
<pb:KR4h0067_WYG_065-5a>¶
　　百花䑓¶
煙波與客同尊酒風月全家上采舟莫問䑓前花逺近¶
試㸔何似武陵逰¶
　　西樓¶
海浪如雲去却囬北風吹起數聲雷朱樓四面鈎疎箔¶
卧㸔千山急雨來¶
　　鶴林寺(李渉所謂因過竹院逢僧話/又得浮生半日閒即此寺也)¶
昔人春盡强登山只肻逢僧半日閒何似一樽乗興去¶
<pb:KR4h0067_WYG_065-5b>¶
醉中騎馬月中還¶
　　鮑山¶
雲中一㸃鮑山青東望能令两眼明若道人心是矛㦸¶
山中那得叔牙城¶
　　親舊書報京師盛聞治聲¶
自知孤宦無材術誰道京師有政聲黙坐海邉何計是¶
白頭親在鳯凰城¶
　　芙蓉橋¶
<pb:KR4h0067_WYG_065-6a>¶
雁翅横連杜若洲碧闌干影在中流蓬萊日日逰人到¶
誰道仙風解引舟¶
　　凝香齋¶
毎覺西齋景最幽不知官是古諸矦一尊風月身無事¶
千里耕桑嵗有秋雲水醒心鳴好鳥玉沙清耳潄寒流¶
沈烟細細臨黄卷疑在香爐最上頭¶
　　北渚亭¶
四楹虚徹地無鄰㫁送孤髙與使君午夜坐臨滄海日¶
<pb:KR4h0067_WYG_065-6b>¶
半天唫㸔泰山雲青徐氣接川原秀常碣風連草木薫¶
莫笑一尊留戀乆下階塵土便紛紛¶
　　閲武堂¶
五朝坏冶歸皇極萬里車書共太平胡馬不闚光禄塞¶
漢家常𨽻羽林兵栁間自詫投壺樂桑下方安佩犢行¶
髙枕四封無一事腐儒何幸偶專城¶
　　閲武堂下新渠¶
方渠新鑿北林開流水遥經畫閣來洗耳厭聞誇勢利¶
<pb:KR4h0067_WYG_065-7a>¶
濯纓羞去傍塵埃不憂待月供詩筆已欲㸔花泛酒杯¶
却憶虎溪橋上過夜凉臨砌尚徘徊¶
　　舜泉¶
山麓舊耕迷故壟井幹餘汲見飛泉清涵廣陌能成雨¶
冷浸平湖别有天南狩一時成往事重華千古似當年¶
更應此水無休歇餘澤人間世世傳¶
　　趵突泉¶
一𣲖遥從玉水分暗来多洒歴山塵滋榮冬茹温常早¶
<pb:KR4h0067_WYG_065-7b>¶
潤澤春茶味更真已覺路旁行似鑑最憐沙際涌如輪¶
曽城齊魯封疆㑹况託娥英詫世人¶
　　金絲泉¶
玉甃常浮灝氣鮮金絲不定路南泉雲依美藻争成縷¶
月照靈漪巧上弦已繞渚花紅灼灼更縈沙竹翠涓涓¶
無風到底塵埃盡界破氷霜一尺天¶
　　北池小㑹¶
笑語從容酒漫廵笙歌隨賞北池春波間鏤檻花迷眼¶
<pb:KR4h0067_WYG_065-8a>¶
沙際朱橋桞拂人金縷暗移泉澑急銀黄相合鳥聲新¶
幸時無事須行樂物外乾坤一㸃塵¶
　　峴山亭置酒¶
石磴縈回入杳冥筠松髙下簇虚亭春歸野路梅初白¶
雪盡沙田麥正青馬窟飛雲臨畫棟風林斜日照疎櫺¶
長年酒量殊山簡却上籃輿恨獨醒¶
　　北渚亭雨中¶
振衣已出塵土外卷箔更當風雨間泉聲漸落石溝澗¶
<pb:KR4h0067_WYG_065-8b>¶
雲氣迥出金輿山寒沙漠漠鳥飛去野路悠悠人自還¶
耕桑千里正無事况有樽酒聊開顔¶
　　到郡一年¶
薄材何幸擁朱軒竊食東封已一年隴上雨餘㸔麥秀¶
桑間日永問蠶眠官名雖冗身無累心事長閒地自偏¶
秪恐再朞官滿去每來湖岸合留連¶
　　冬夜即事¶
印奩封罷閣鈴閒喜有秋毫免素餐市粟易求倉廪實¶
<pb:KR4h0067_WYG_065-9a>¶
邑尨無警閭閻安香清一榻氍毹暖月淡千門霧凇寒¶
聞說豐年從此始更回籠燭捲簾㸔(齊寒甚夜氣如霧/凝于木上旦視如)¶
(雪日出飄滿階庭尤為可愛謂之霧凇諺曰/霧凇重霧凇窮漢置飯甕以為豐年之兆)¶
　　郡樓¶
滿眼青山更上樓偶擕閒客此閒逰飛花不盡隨風起¶
野水無邉帯雨流懐舊有情惟社燕㤀機相得更沙鷗¶
黄金駟馬皆塵土莫靳當歡酒百甌¶
　　郡齋即事二首¶
<pb:KR4h0067_WYG_065-9b>¶
畫㦸森門寵誤䝉從來田舍一衰翁囷倉穣穣逢康嵗¶
閭里恂恂有古風瞷氏宿奸投海外伏生新學始山東¶
(時大奸周高投海島/而學校講說尚書)依然自昔興王地長在南陽佳氣¶
中¶
滿軒山色長浮黛繞舍泉聲不受塵四境帯牛無事日¶
兩衙封印自由身白羊酒熟初㸔雪黄杏花開欲探春¶
總是濟南為郡樂更將詩興属何人¶
　　早起赴行香¶
<pb:KR4h0067_WYG_065-10a>¶
枕前聴盡小梅花起見中庭月未斜㣲破宿雲猶渡雁¶
欲深烟桞已藏鴉井轤聲急催寒玉籠燭光繁秉絳紗¶
行到市橋人語宻馬頭依約對朝霞¶
　　戱書¶
集賢自笑文章少為郡誰言樂事多報答書題親筆硯¶
逢迎使客樂笙歌一心了了無人語兩鬢蕭蕭奈老何¶
還有不隨流俗處秋毫無累損天和¶
　　西湖二首¶
<pb:KR4h0067_WYG_065-10b>¶
左符千里走東方喜有西湖六月凉塞上馬歸終反復¶
泰山鴟飽正飛揚懶宜魚鳥心常静老覺詩書味更長¶
佇到平橋初見日滿川風露紫荷香¶
湖面平隨葦岸長碧天垂影入清光一川雨露荷花曉¶
六月蓬瀛燕坐凉滄海桴浮成曠蕩明河槎上更微茫¶
何須辛苦求人外自有仙鄉在水鄉¶
　　西湖納凉¶
問吾何處避炎蒸十頃西湖照眼明魚戯一篙新浪滿¶
<pb:KR4h0067_WYG_065-11a>¶
鳥啼千歩緑隂成虹腰隠隠松橋出鷁首峩峩畫舫行¶
最喜晚凉風月好紫荷香裏聴泉聲¶
　　遊東山示客¶
虞寄庵餘蘚徑通滿山䑓殿出青紅難逢堆案文書少¶
偶見凭欄笑語同梅粉巧含溪上雪桞黄㣲破日邉風¶
從今凖擬頻行樂且伴罇前白髪翁¶
　　離齊州後五首¶
雲㠶十幅順風行卧聴隨船白浪聲好在西湖波上月¶
<pb:KR4h0067_WYG_065-11b>¶
酒醒還對紙窓明¶
畫船終日扒沙棹已去齊州一月程千里相隨是明月¶
水西亭上一般行¶
文犀剡剡穿林筍翠靨田田出水荷正是西亭銷暑日¶
却將離恨寄烟波¶
將家須向習池遊難放西湖十頃秋從此七橋風與月¶
夢魂長到木蘭舟¶
荷氣夜凉生枕席水聲秋醉入簾帷一㠶千里空囬首¶
<pb:KR4h0067_WYG_065-12a>¶
寂寞船窗秪自知¶
　　寄齊州同官¶
西湖一曲舞霓裳勸客花前白玉觴誰對七橋今夜月¶
有情千里不相㤀¶
　¶
　¶
　¶
　¶
<pb:KR4h0067_WYG_065-12b>¶
　¶
　¶
　¶
　¶
　¶
　¶
　¶
　兩宋名賢小集巻六十五¶
