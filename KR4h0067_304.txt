# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:45.125369
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百四
<pb:KR4h0067_WYG_304-1a>¶
欽定四庫全書¶
　兩宋名賢小集巻三百四¶
　　　　　　　　　　　　　宋　陳　思　編¶
　　　　　　　　　　　　　元　陳世隆　補¶
　學詩初藁¶
　王同祖字與之號花洲金華人淳祐中建康府通判¶
　次改添差沿江制置司機宜文字有學詩初集¶
　　京城元夕(以下係/丙申作)¶
<pb:KR4h0067_WYG_304-1b>¶
鼓吹喧喧月色新天街燈火夜通晨玉皇不賜傳柑宴¶
散與千門萬户春¶
　　湖上¶
長安三月又三日繡轂狨鞍富貴家笙鼓喧天蘭棹穏¶
賣花聲裏夕陽斜¶
偶出城来日未西百花叢底草凄凄遊人過盡歸来晚¶
行遍蘇公十里堤¶
　　送客¶
<pb:KR4h0067_WYG_304-2a>¶
千金難買是心知誰遣相新又語違楊栁若知行客恨¶
不教飛絮撲春衣¶
　　太乙宫即事¶
金殿重重閉不開盤窠蒼栢兩行栽角門東畔瞻宸几¶
仙杖曽迎翠輦来¶
緑隂密處着危亭佳氣葱葱王武林一片紅塵飛不入¶
杜鵑啼處白雲深(山後有亭/乃武林山)¶
　　夜步内門¶
<pb:KR4h0067_WYG_304-2b>¶
静夜孤燈人未眠等閒行過内門前一聲唱徹連珠喏¶
(皇城夜間/唱連珠喏)碧月朱闌緑栁邊¶
　　時事感懐¶
壮心如鐵氣填膺萬里中原尚塞塵一枕西風兩行淚¶
封疆誰是死綏人¶
羽書昨夜下長安鐵騎駸駸犯蜀闗愁殺閨中年少婦¶
朝朝空望戍夫還¶
襄州蹀血荆州亂千里金湯狐兎慿未定樊城闗已死¶
<pb:KR4h0067_WYG_304-3a>¶
漢民何日見中興¶
蜀又交侵淮又危江湖風浪拂潢池(時江右/有㓂警)連朝雲氣¶
濃於墨想是英雄血戰時¶
　　晚秋¶
世變無窮客恨長欄干遍倚怕斜陽滿籬黄菊無心㸔¶
付與㳺蜂自在忙¶
　明堂觀禮十三首¶
　　尚書省觀涖誓¶
<pb:KR4h0067_WYG_304-3b>¶
中辛㫝吉建齋壇宰相前期誓百官尊祖敬宗天子孝¶
儀文莫作等閒㸔¶
　　端門觀習肆赦儀¶
百官常服拱端門丹鳳啣書下九昏宰相近前宣授了¶
齊班舞蹈謝君恩¶
兩邊黄幕䕶朱簷中貴當頭候捲簾扶起金雞争搶取¶
要教天表庶民瞻¶
　　車駕宿太廟¶
<pb:KR4h0067_WYG_304-4a>¶
金甲重矛兩内臣堦前對立氣英英巡更塲内知誰問¶
聴得傳呼宰相名¶
　　車駕回太廟¶
瑞靄祥雲傍曉開九重法駕太宫迴一聲静蹕千官肅¶
衛士傳呼御座来¶
　　天街夜步¶
風不停雲月更清千門繡幕笑歌聲御營巡檢無拘束¶
走馬天街夜逹明¶
<pb:KR4h0067_WYG_304-4b>¶
　　内前¶
青帷朱簴栁隂旁玉磬金鍾列兩行輦路旋天泥細細¶
雞竿掲處瑞雲黄¶
　　和寧門觀駕¶
星斗中天夜向晨寸雲不㸃月華明六飛過盡燈如晝¶
宫漏遲遲報五更¶
　　肆赦¶
九重夙夜畏天威何事晴明一夕非不放明堂大朝賀¶
<pb:KR4h0067_WYG_304-5a>¶
盡抛坊樂獨行歸(上以天雨免/朝賀及迎樂)¶
　　觀景靈宫恭謝¶
聖皇宗祀懐多福恭謝回来㸔帶花柷敔笙鏞齊合奏¶
舉頭更見日光華(時積隂/初霽)¶
膳羞進徹静無譁宰執齋宫坐賜茶不比常朝添覆奏¶
(常朝除目覆奏而/后出劄惟齋宫免)報来除目十餘家¶
　　回龍橋望駕¶
回龍橋上望龍顔毅采英英瞻仰難須信吾皇自神武¶
<pb:KR4h0067_WYG_304-5b>¶
何憂中國不尊安¶
兩行衛士錦宫袍萬嵗聲長徹九臯過盡羽旄風細細¶
彩雲不動御爐髙¶
　　晚秋登樓¶
獨上危樓望落暉昏鴉歸處逺烟微湖光洗得秋容净¶
争奈江南雁又飛¶
讀罷黄庭倦倚樓亂雲挟雨過湖頭年来無復登臨思¶
閒橪黄花送暮秋¶
<pb:KR4h0067_WYG_304-6a>¶
　　觀雨¶
蕭蕭疎雨逐斜風三兩歸鴉暮靄中看到菊花無可㸔¶
一年秋事又成空¶
　　送劉方石歸旴江¶
嵗云暮矣始成行珍重劉公半月程四海干戈風物改¶
亂離時節别離輕¶
昨日新聞未忍聽憂時嬴得髩毛星歸休髙卧西江上¶
秖恐川原草木腥¶
<pb:KR4h0067_WYG_304-6b>¶
　　與月船周君話别¶
明日須知子逺行一燈對話過三更離魂已逐歌聲㫁¶
清夢空随夜雨生¶
鴨爐烟冷夜窓寒着盡冬衣尚怯单忽憶故人千里别¶
雁賫芳恨度扶欄¶
　　霜風¶
一夜霜風動地寒塞垣火未報平安嫦娥亦帶傷心色¶
為照征人尚抱鞍¶
<pb:KR4h0067_WYG_304-7a>¶
　　夜坐¶
獨對寒燈客夢孤數聲征雁下平蕪古今多少難言事¶
笑指梅花解語無¶
坐到中宵未忍眠祇今身世兩茫然悲歡轉眼俱陳迹¶
休對寒燈説舊年¶
　　寒夜¶
匝地隂風黯淡天怯寒時候秖宜眠氊裘羔酒非吾事¶
自碾新茶和雪煎¶
<pb:KR4h0067_WYG_304-7b>¶
風收雲捲月當天獨立中庭思悄然市井不知邊塞事¶
嗚嗚鼓樂吹新年¶
　　寄詩人¶
憶君夜夜看燈花暗數歸期未到家兒女團圞生計足¶
還知邊塞走風沙¶
恰回午枕自華胥忽得周郎一紙書江上春風能㡬日¶
莫教門外栁蕭疎(周留詩為别有歸去門前栽/栁樹逢春先緑向陽枝之句)¶
　　觀錫宴宣勸¶
<pb:KR4h0067_WYG_304-8a>¶
中使傳宣内裏来輔臣拜飲九霞杯君王萬嵗三邊静¶
夀域先從塞北開¶
　　湖上早行¶
錢塘門外買湖船霧氣冲雲水接天只有蘇堤金線栁¶
半籠早日半籠烟¶
　　隂夕¶
恰好晴明天又隂霜風如劍二毛侵淮城夜雪深多少¶
不見擒吳奏㨗音¶
<pb:KR4h0067_WYG_304-8b>¶
　　嵗晚即事¶
矻矻窮年漫逐名不知七日换新正困人天氣濃扵酒¶
賴有梅花唤眼醒¶
　　元日(以下係/丁酉作)¶
一夜東風換斗杓千門曉色雪初消君王已奏平淮雅¶
猶自謙冲免㑹朝(時以邊事/免大朝㑹)¶
雲集衣冠拜紫宸榻前除目報来真君恩先到宫門栁¶
占得人間第一春¶
<pb:KR4h0067_WYG_304-9a>¶
　　觀宰相早朝¶
五更三㸃内門開御路傳呼宰相来天子未明思政理¶
退朝常是過辰牌(用唐人/進退格)¶
　　春社¶
㢘纎霧雨四山昏寂寂柴簷半掩門客裏不知今日社¶
偶過野廟見分膰¶
　　雨意¶
春愁如織雨如麻倦倚吟窓拾落花坐不忍眠心似醉¶
<pb:KR4h0067_WYG_304-9b>¶
悠悠身世在天涯¶
曀曀重隂晝不分歸鴉林裏認黄昬人間春信知多少¶
但覺春寒入夢魂¶
　　内前¶
兩桁重楊䕶九重翠眉羞畫舊隋宫柔條似怕君恩重¶
低拂朱欄舞曉風¶
麗正門開曉色鮮萬絲緑栁御溝邊禁中恐有題紅怨¶
不放涓流出内前¶
<pb:KR4h0067_WYG_304-10a>¶
　　小立¶
小立危樓望眼遥晚烟淡處見湖橋梅花落盡寒猶力¶
留得東風候栁條¶
　　湖上¶
湖頭春水千丈碧湖堤嫋栁不盈尺唱歌女兒棹船回¶
驚起沙鷗對對立¶
　　廟山道中¶
蕭蕭疎雨㸃孤蓬舟子招呼語順風小麥青青春却半¶
<pb:KR4h0067_WYG_304-10b>¶
一聲江上看田翁¶
　　春日雜興¶
迢迢清夜静無譁月色千門噪亂鴉(吴山月明/則羣鴉噪)坐久忽¶
驚寒力重不知殘雪在梅花¶
粉墻紅杏半離披春滿人間花自知幽鳥不言如有思¶
等閒飛上海棠枝¶
輕寒漠漠雨霏霏春院人閒半掩扉風力不知多幾許¶
出門只見杏花飛¶
<pb:KR4h0067_WYG_304-11a>¶
百花時莭燕鶯忙盡日如年懶課香午枕夢回人悄悄¶
一聲啼鳥傍斜陽¶
清明過了栁花飛簾外萋萋草正肥喚起惜春情緒處¶
空山殘月杜鵑啼¶
　　嚴陵舟中¶
萬水千山霽色新臨風一葦捷于神羊裘灘下休停棹¶
聞說狂奴解笑人¶
　　郊行¶
<pb:KR4h0067_WYG_304-11b>¶
牧牛童子坐田頭&KR0933;草簮花兩兩謳路繞青山山繞澗¶
殘蝉夕照淡於秋¶
火雲散盡晚風凉曲澗流空草自長蠶箔成絲秧貼水¶
數聲布榖為誰忙¶
　　午窓¶
破午幽禽驚客夢隔窓疎雨喚離愁浮雲得䘮知何益¶
早悟荘周蝶夢休¶
　　獨行¶
<pb:KR4h0067_WYG_304-12a>¶
終日長廊獨自行幻身未信一絲輕自家心緒忡忡急¶
枉恨鄰牆搗練聲¶
　　初秋¶
晚趂凉颸上小樓忽看梧葉早驚秋悲懐無奈狂風雨¶
數盡歸鴉懶轉頭¶
　　晚登層樓(已下四首往/金陵鎖試作)¶
西風吹我上層樓千載興亡逝水流數㸃鴉歸江浦晚¶
一聲雁過塞垣秋¶
<pb:KR4h0067_WYG_304-12b>¶
　　天津橋(橋在行宫前昔人謂山如/洛邑水如瀍澗因以名之)¶
行闕千重鎖暮烟山如洛邑水如瀍黄塵障㫁中原路¶
忍立橋頭聴杜鵑¶
　　晚出昇州門¶
晚驅羸馬出東城過盡山崗路却平村店夜深人語静¶
隔墻風逓暗潮聲¶
　　京口¶
晚風来候過淮舟閒上南徐多景樓落日寒城伴荒草¶
<pb:KR4h0067_WYG_304-13a>¶
江南人指是𤓰洲¶
　　道間晚景¶
㫁橋流水涵虚碧逺岸空山鎖晚青勒馬為看溪畔景¶
森森古木暗長汀¶
　　題鄭雲谷梅窓¶
匆匆嵗月為誰忙静倚梅窓到夕陽老菊不知秋已去¶
晚風時送短籬香¶
愛梅来訪小春花閒卧雲房避俗譁喚醒昬昬塵世夢¶
<pb:KR4h0067_WYG_304-13b>¶
旋移石鼎煮新茶¶
　　嵗晚雜興¶
撥盡寒灰恨轉添不知片雪㸃疎簾梅花帳冷爐烟歇¶
架上黄庭信手拈¶
時勢危棋局轉低丈夫有志竟何為優㳺輸與田家樂¶
問著朝廷事不知¶
雨雪霏霏嵗又除鯉庭目㫁數行書銷金帳下羊羔酒¶
便學麄人也不如¶
<pb:KR4h0067_WYG_304-14a>¶
　　夏日金陵制幕即事(以下係戊/戌以後作)¶
五更三㸃造轅門了却文書日欲昬出入戴星吾豈憚¶
要須一飯不忘恩¶
早来留得氣清明吏棒軍書課日程秉燭攙先書押了¶
閒欹凉枕數殘更¶
荷花池畔竹凉牀一枕閒消夏日長燎過水沈天正午¶
旋移小艇採蓮房¶
幕府人才不在多同寅難得是恭和一堂賔主春風裏¶
<pb:KR4h0067_WYG_304-14b>¶
剩有功夫到切磋¶
入夏邉鋒漸報安不妨拄笏共觀山西風易把江濤湧¶
整暇規摹肯放閒¶
　　郡圃觀白蓮¶
翠盖亭亭映玉裳臨風綽約暗飄香六郎正被繁華困¶
不愛濃粧愛淡粧¶
嬌羞處子臨粧後淡净佳人出浴時無語倚闌如有恨¶
生嫌別岸汚胭脂¶
<pb:KR4h0067_WYG_304-15a>¶
掩晝嬌春歛恨濃蓮苞欲實又成空都縁不肯為雲雨¶
開落非關一夜風¶
採菱人散夕陽收冷落西溪風露頭飛入白鷗花一色¶
暗香来處月如鈎¶
泰華根株本一同何分白白與紅紅半池只怕霜風倒¶
輸與蒼頭百丈松¶
　　秋日金陵制幕書事¶
幕府秋来事更多夜深猶是擬諸窠(制閫諸案大則曰/房小則曰窠盖倣)¶
<pb:KR4h0067_WYG_304-15b>¶
(朝廷/之制)平安號火新来急鐵騎連宵已渡河¶
㸃盡官軍㸃到民三千新遣殿司兵流離更講闗防䇿¶
預結强丁戍列營(流民强壮預為未然慮/置勇士一軍團結之)¶
哨馬紛紛一水間渡頭分戍要防奸可憐生計漁舟者¶
官給旗牌禁往還(諸渡遣官戍之以為禁奸之防至於/漁舟亦自官給黄牌黒旗以考驗)¶
元帥謙謙盡下情麟堂垂晚更延賔遇風盡是同舟客¶
肯把秦人視越人¶
明朝玉帳過江邉騎卒行營一日先出得公庭天向夜¶
<pb:KR4h0067_WYG_304-16a>¶
通宵人散起家錢(元帥江行騎卒遣幕中/通夜散起家錢於諸營)¶
　　秋閨¶
西風昨夜到庭梧曉看窓前一葉無秋月照人眠不得¶
等閒拈弄綉工夫¶
滿目凄凉只自知閒将心事寄琴徽無情梁上雙雙燕¶
帶取秋光一半歸¶
入秋情思可曾歡深鎖朱扉怯捲簾書几無人塵不掃¶
一鈞蛛網掛牙籖¶
<pb:KR4h0067_WYG_304-16b>¶
江南賈客去忘歸撲面邉塵自在飛想得那邉寒較早¶
夜来密地剪征衣¶
零露瀼瀼夜氣浮嫩寒差力五更頭鄰雞啼破交加夢¶
冷浸梧桐月一鈎¶
　　冬日金陵制幕書事¶
督制堂堂兩重臣駐師移府夾江濵資糧扉屨多多辦¶
更有舟車乞與鄰(将督制兩閫移屯江岸應援淮城東/閫亦自維揚提兵㑹合軍需等物多)¶
(本司/貸之)¶
<pb:KR4h0067_WYG_304-17a>¶
官軍聞説定廬州破敵功成一滴油(一滴油/弩名)智勇功名¶
付元凱王三錫命到康候(此詩為合肥作敵以重兵二/十萬圍城者四十餘日制帥)¶
(杜公於援兵未至前不動聲色/而破之父子俱奏雋功受上賞)¶
城中守将方投死陣面将軍已賣降版築紛紛成底事¶
那知靠後是長江(此詩為滁州作敵圍滁城幾兩月守/臣陣廣極力挫之敵已有退志㑹援)¶
(師築城於江壖未進廣中傷/死有内變敵遂入而城亡矣)¶
薄晚官軍得勝歸家家户户掛旌旗陣前紀律明扵日¶
師入城来半不知(此詩為往/来過軍作)¶
<pb:KR4h0067_WYG_304-17b>¶
三五同寮出幕遲公餘終日意怡怡歸来又被梅花惱¶
撥冗銅彛挿數枝¶
　　右七言絶句百首同祖少作也少作不止是離體¶
　　凡數百未敢録姑録此百篇為初稿非録詩也録¶
　　其事也詩因事而作事由詩而著不然少作何敢¶
　　傳哉同祖自髫齓侍家君宦㳺弱冠入金陵幕¶
　　府目所觸意所感寓於詩詩不足録事不可廢此¶
　　初藁所以出也孔子曰小子何莫學夫詩又曰非¶
<pb:KR4h0067_WYG_304-18a>¶
　　求益者也欲速成者也同祖慕聖門學詩之訓將¶
　　以求益而非敢蹈欲速之戒遂以學詩名其篇嘉¶
　　熈庚子月正元日金華王同祖書於建安郡齋¶
　¶
　¶
　¶
　¶
　¶
<pb:KR4h0067_WYG_304-18b>¶
　¶
　¶
　¶
　¶
　¶
　¶
　¶
　兩宋名賢小集巻三百四¶
