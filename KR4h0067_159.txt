# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.530525
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百五十九
<pb:KR4h0067_WYG_159-1a>¶
欽定四庫全書¶
　兩宋名賢小集巻一百五十九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　説齋小集¶
　唐仲友字與政金華人登紹興進士復中宏詞科累¶
　官知台州府政聲&KR0177;然為同官髙文虎所忌譖於提¶
　舉刑獄劾罷主管武夷冲道觀所著有六經解九經¶
<pb:KR4h0067_WYG_159-1b>¶
　發題經史難答孝經解愚諸史精義帝王經世圖譜¶
　乾道秘府羣書新錄天文地理詳辨故事備要詞料¶
　雜錄宣公奏議解説齋文集¶
　　續八詠¶
　　　雙溪占勝地¶
占勝地勝地難摹寫二水䕶城闉千山帶林野山林鬱¶
蒼蒼千里遥相望括蒼轉曉色九峯含夕陽危欄壓雉¶
堞嘉名寄文章陰晴閲變態晝夜無故常郊平漲潦𣺌¶
<pb:KR4h0067_WYG_159-2a>¶
滄溟渚迥澄波縈素練霽後遥岑歴歴分霧中疊嶂濛¶
濛見増逺目兮雙明含清輝兮四面奉分星之肸蠁切¶
宸居之眩轉邦人來此意以恭客子臨之遊欲倦神莫¶
覩敬先通言有盡興無窮烟籠野以浮碧浪射霞而湧¶
紅連赤松之佳氣過三洞之剛風仰層閣而跂翼俯浮¶
梁而卧虹數征帆而引興瞻倦翼而省躬聽絃歌之盈¶
耳震鼓角之凌空洪鐘發天半清磬入雲中英靈降被¶
異膏腴生物豐清絶兹樓景佳哉冠江東¶
<pb:KR4h0067_WYG_159-2b>¶
　　　八詠掞英詞¶
掞英詞英詞有㣲意懷章戀雙闕吟情深六義秋月清¶
可依春風惠無私艸桐感霜露鴻鶴傷羽儀解玉佩去¶
朝㑹駕朱旛張皂葢張葢非不榮解佩難為情青緺矯¶
濁侈錦帳懷休明邦衣未容褫況值佳山水時來一登¶
臨清曠豁千里既為兹土愁亦云兹土美揖林壑俯清¶
淪摛錦繡歌陽春天球鳴兮朱絃奏朱絃奏兮玉律新¶
靈均淵源建安風度參衆體于柏梁接遺聲于楚賦值¶
<pb:KR4h0067_WYG_159-3a>¶
重光嘆盈闕曳長裾懷散聚想西園兮不復遊典南尉¶
兮未能去薄淮陽之見疎幸浮丘而來顧非流落以為¶
患諒熱中而怨慕景入詠以増輝詩因樓而得趣嗟暗¶
投于拙目指㣲瑕于寳璐髙文一何寥絶境亦難遇子¶
期久云亡蚍蜉秪撼樹¶
　　　千年増舊觀¶
増舊觀舊觀已云美棟宇朱翬飛賢侯為興起昔時兮¶
清賞昔日兮清文揮絃兮歸鴈隠几兮浮雲八篇合綺¶
<pb:KR4h0067_WYG_159-3b>¶
麗萬古垂芳芬鶴歸城郭幸未改人去典刑猶得聞風¶
流兮代變城隅兮勢逼故迹兮溪山靈祠兮門閾凑香¶
火于庶繁局宇宙於褊側惜經度於無地厭往來於如¶
織重舊貫於改作付流年于未極負吟詠之髙名起登¶
眺之太息侯至懷古賢民樂值豐年謀始規摹壯競辰¶
旌斾遷落成駭不日面勢快瞻前昔人應有待神交臭¶
蘭茝淚碑忽已新革帶儼如在當時屈望郎此意屬真¶
宰樓髙兮山逺野曠兮水長冥冥兮鴻翼𣺌渺兮鷗行¶
<pb:KR4h0067_WYG_159-4a>¶
客至有永日詩成無短章見聞靡不逮名實非自彰隆¶
昌七百載作者永相望¶
　　　萬象出新竒¶
出新竒新竒震英越經營得要領呈露入軒闥迢迢栝¶
蒼山虬龍南北環中含七邑環下注溪流灣昔樓已據¶
勝今樓與名稱東西倍軒豁髙下増比興極目送朝宗¶
目窮波未窮萬里出寸碧千里來雄風地迥月偏蚤草¶
緜心易忡牕影射朝白簷牙留晚紅村村辨回互樹樹¶
<pb:KR4h0067_WYG_159-4b>¶
分玲瓏長烟低抹岸逺水靜涵空雲間無迅翼天末識¶
歸篷輪奐覩新作邦人胡不樂憧憧絶紛擾寂寂宜淡¶
泊溪響答棋聲雲影入杯酌守登心自知客至意亦宜¶
哦詩句易得撫檻坐忘疲垂名千古地一朝風景異楹¶
桷壓閭閻丘壑輸胸次清遊未渠央吾民那可忘詞章¶
賁髙閣前後兩甘棠¶
　　　遲日春徧麗¶
春偏麗偏麗兩溪湄三農喜趨事萬物忻逢時伊吾土¶
<pb:KR4h0067_WYG_159-5a>¶
之洵樂勤甽畝之東作彌隴麥之曠望徧水田之疏瀹¶
抽新緑之桑麻换柔青之林薄(缺/)　初遷鶯郊原膏澤晴園¶
花張錦爛堤栁弄絲輕落梅吹香盡芳草連天生遊人¶
自適意客子偏傷情韶華忽云暮簷楹亂飛絮南浦渌¶
波瀾秀野深烟霧魚肥急釣舟沙暖多翹鷺紅殘少踏¶
青日落喧競渡翩翩來去燕芳洲銜泥便弱羽度髙城¶
斜拂㣲和扇物態皆光輝憑髙自忘歸輕雷送夜雨江¶
色含朝暉俗厚異觀洧服成思浴沂所幸癘不作但願¶
<pb:KR4h0067_WYG_159-5b>¶
年無饑寛書已屢下宣布闗深機¶
　　　薰風夏更宜¶
夏更宜更宜倚欄客扇化養之清㣲布豐美之潤澤空¶
翠幄之桑柘漲黄雲之麰麥掃園囿之落紅溢甽澮之¶
疏白亘東西之入望固髙下之無擇響繅車于林野度¶
牧笛於阡陌銷永晝於樽罍散輕暑於絺綌嘉賓可以¶
娛塵襟可以釋俯檻草芊芊懷人情脉脉黄梅熟兮大¶
霔洪濤漲兮古渡前渚長兮長已沒浮梁斷兮斷無路¶
<pb:KR4h0067_WYG_159-6a>¶
駐征客之行舟失逺村之芳樹望青林之濟溺慮黄帕¶
之為蠧浪洶湧而未息雲冥漠而猶固幸學海不為逺¶
忽安流已如故赤日照竒峯絶壑石神龍奔雷過車響¶
急雨跳珠容為霖利已溥潑墨收無踪㣲涼入殿閣朝¶
爽開心胸髙明可居君莫厭變化莫測吟可供¶
　　　秋空月皎皎¶
月皎皎皎皎飛明鏡滌風露以孤髙照溪山而清靜協¶
二氣之金精肅萬物之西成巻雲衢之㸃綴廓天路之¶
<pb:KR4h0067_WYG_159-6b>¶
澄清掃埃&KR0381;於玉宇流沆瀣於金莖汎林光於逺野轉¶
簷影於髙城蕩金虬兮深浪湧浸玉兎兮長灘平射淵¶
潛兮魚龍動冷巢棲兮烏鵲驚在氷壺兮心腑快吸瓊¶
華兮毛骨輕念逺人兮懷塞北依末光兮思承明顥氣分¶
深淺素魄有虧盈橋成牛女度日沉河漢傾光輝懸半月¶
憂樂殊羣情肅霜漸寒色逺鴈向南征此景皆竒絶兹¶
地獨崢嶸當午夜之寥闃帶逺烟之蒙密認遙山於微¶
㣲分近樹於歴歴急搗衣之寒砧引泊舟之横笛伊心¶
<pb:KR4h0067_WYG_159-7a>¶
賞之難并對兹焉真無敵佳人兮懷哉參已横兮歸去¶
來¶
　　　冬野雪垂垂¶
雪垂垂迥野望中竒冥迷一色混琢鏤萬般宜嚴風初¶
作意愛日為收曦千山淡若慘萬壑凍無姿同雲忽沍¶
合飛絮漸分披漫天歴亂落灑檻横斜吹粉浸兩溪浪¶
瓊削千林枝素虬橋枕渚氷柱瓦漸澌田種皆雍伯絃¶
絶非子期沙頭鴈影滅城角鳥聲悲烟孤辨村墅天沉¶
<pb:KR4h0067_WYG_159-7b>¶
迷酒旗愛登樓之縱目忘起粟之侵肌忽愁容以暫開¶
漏朝暉之照矚射積素之峰嶺認㣲波之溪谷燦垂簷¶
之明珠爛開府之羣玉凛暮寒而復凝灑夜聲而相續¶
覩開闔以多端玩朝昏而未足孤松氣猶剛百穀土増¶
沃積陰那可久見睍深所欲白雪與陽春願賡郢中曲¶
　¶
　¶
　兩宋名賢小集巻一百五十九¶
