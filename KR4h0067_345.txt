# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:46.241605
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百四十五
<pb:KR4h0067_WYG_345-1a>¶
欽定四庫全書¶
　兩宋名賢小集巻三百四十五¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　西塍稾¶
　宋伯仁字器之苕川人有雪巖集馬塍稾¶
　　四十¶
役役人間世齊頭四十年讀書雖未已作事易徒然宦¶
<pb:KR4h0067_WYG_345-1b>¶
業蕉中鹿生涯葉底蟬願逢時務好一榻醉時眠¶
　　寓目¶
暖風輕撥繡簾開放入雙雙紫燕來燕子似於人有舊¶
細銜花片落糚臺¶
晝景逢春漸漸長博山添爇半匙香梅花一片嬌無力¶
自趂晴風過粉牆¶
　　久雨¶
暗數春來雨曽無兩日晴樹連山莫辨橋與水俱平閉¶
<pb:KR4h0067_WYG_345-2a>¶
户惟便懶逢人且問耕海棠花落盡顦顇㡬流鶯¶
　　訪髙菊磵¶
可惜吳中不見君短篷空載一溪雲知君已到孤山下¶
日日梅花酒半醺¶
　　張監税新居¶
為愛灘頭只兩家也來隨分作生涯依山築屋先栽栁¶
買地為園旋種花聊把功名循世態只憑詩酒度年華¶
與梅一夜論心事石鼎茶乾月未斜¶
<pb:KR4h0067_WYG_345-2b>¶
　　尋孫花翁¶
東風吹雨濕西湖未許蘇堤酒䞉酤試向花翁問花訊¶
不知花似去年無¶
　　春雪不止¶
春來雪意愈遲留又學飛綿過小樓暖逐東風雖易化¶
猛如前月未容休鶯花消息孤詩課蠶麥生涯累客愁¶
莫道逺人多凍殺王師亦有在邊頭¶
　　無事¶
<pb:KR4h0067_WYG_345-3a>¶
日日溪頭看好山塵囂無一可相闗梅花未必能如我¶
花謝花開未得閒¶
　　訪林可山¶
可山無日不吟詩我欲論詩未有期幾次孤山明月下¶
手挼梅蕋立多時¶
　　簡施芸隱¶
雪後東風作峭寒客懐零亂客眉攢杭州雖近西湖月¶
寧似湖州把釣竿¶
<pb:KR4h0067_WYG_345-3b>¶
　　丁家村¶
不滿十來家門閭半以柴日烘蘭入鼻風掠草侵鞵土¶
酒融春興行歌放客懐何須買髙屋一一近天街¶
　　再㑹夏石芝¶
自與君相别駸駸已數年一緘書不寄千里夢徒然雨¶
店花新長風櫺月㡬圓嶺梅無恙否愁滿鬢絲邊¶
　　舊同官張法曹¶
熬波同看楚天秋多少艱難説未休今日共依湖栁住¶
<pb:KR4h0067_WYG_345-4a>¶
夢中猶怕踏歌頭¶
　　雪後¶
暖地難為雪春天易得晴落梅狂客意啼鳥故園聲愁¶
樂從他事湖山寄此生願將身與世渾似栁稍輕(一作/一葉)¶
(等相/輕)¶
　　紙鷂¶
㺯假如真舞碧空吹嘘全在一絲風唯慙尺五天將近¶
猶在兒童掌握中¶
<pb:KR4h0067_WYG_345-4b>¶
　　湖上新晴¶
湖邊膏雨㺯晴時桃杏紅争錦一機楊栁也如新及第¶
向人爭舞緑羅衣¶
　　晚春溪竹(回文/)¶
青山數里一溪横片片花邊舞燕輕耕過水田新雨足¶
晴天晚色栁風清¶
　　悶甚¶
&KR1616;醿開已殘窗户尚輕寒往事多成拙清尊强自寛對¶
<pb:KR4h0067_WYG_345-5a>¶
妻憐病久顧影易心酸更展淵明集從頭子細看¶
　　雨中¶
終日翻盆雨池亭晚更涼對琴思古意釃酒惜韶光緑¶
漲便鷗嬾殘花笑蝶忙髙田皆可挿好與報君王¶
　　妙智庵¶
結屋古山巔源流未有年便非真隱者且喜得安然(一/作)¶
(禪/)石洞同雲卧茶鐺對客煎我來聊小憩詩滿夕陽天¶
　　嘲不識字¶
<pb:KR4h0067_WYG_345-5b>¶
難字逢人問村中一小兒璋麞寧易辨亥豕以堪疑鹵¶
莽原非莽(草莽莽字母黨切/宿莽莽字音母切)耕犁(十二齊犁字/畊田器音犁)别是犂¶
(六時犂字牛/駮文良脂切)識丁何足道煑字不充饑¶
　　村學究¶
八九頑童一草廬土朱勤㸃七言書晚聽學長吹樵笛¶
國子光生殆不如¶
　　讀林可山西湖衣鉢¶
梅花花下月黄昏獨自行歌掩竹門只道梅花全屬我¶
<pb:KR4h0067_WYG_345-6a>¶
不知和靖有仍孫¶
　　寄樓雲卧¶
雲卧西湖又㡬年吟鞍多在酒罏邊定知今古皆春夢¶
不把功名作(去/聲)宿縁芳草滿汀山帶雨黄梅落地水連¶
天相逢未識江南事且問何時理釣船¶
　　村姑¶
翠鬟雙妥未梳頭紡緯車邊坐欲羞㡬度采桑歸較晚¶
阿孃疑看落花愁¶
<pb:KR4h0067_WYG_345-6b>¶
底事蹉跎二八年嫁時裝着未周旋年年織得新絲絹¶
又被家翁作税錢¶
　　寓西馬塍¶
十畆荒林屋數間門通小艇水灣灣(一作/彎環)人行路逺多¶
嫌僻我得安居却稱閒樽酒相忘霜後菊一時難盡雨¶
中山何年脱下浮名事只與田翁賸往還¶
　　羊角埂晚行¶
葛裙蒲屨帽烏紗迤邐乘涼到水涯數寺晚鐘聲未歇¶
<pb:KR4h0067_WYG_345-7a>¶
滿身明月看梅花¶
　　湖上¶
一泓寒玉浸青山粧㸃樓臺夕照間歌管滿船春未懶¶
惜無人伴白鷗閒¶
　　西湖晚歸¶
一輪紅日倚青山只見湖光數里間聴得畫船人説道¶
錢塘門外夜深闗¶
　¶
<pb:KR4h0067_WYG_345-7b>¶
　¶
　¶
　¶
　¶
　¶
　¶
　¶
　兩宋名賢小集巻三百四十五¶
