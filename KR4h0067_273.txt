# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:44.290000
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百七十三
<pb:KR4h0067_WYG_273-1a>¶
欽定四庫全書¶
　兩宋名賢小集巻二百七十三¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　石屏續集(一/)¶
　戴復古字式之天台黄巖人居南塘石屏山因自號¶
　焉負奇尚氣慷慨不羈少孤痛父東臯子遺言收拾¶
　殘稿遂篤志於詩從雪巢林景思竹隠徐淵子講明¶
<pb:KR4h0067_WYG_273-1b>¶
　句法復登放翁之門而詩益進南遊甌閩北窺呉越¶
　逾梅嶺窮桂林上㑹稽絶重江浮彭蠡汎洞庭望匡¶
　廬五老九疑諸峯然後放於淮泗歸老委羽之下遊¶
　歴既廣聞見益多為學益髙深而奥宻以詩鳴江湖¶
　間五十年¶
　　客行河水東¶
客行河水東客行河水西客行河水南客行河水北行¶
行無已時朱顔變老色至人棲一方庭戸羅八極保心¶
<pb:KR4h0067_WYG_273-2a>¶
如止水不受萬物役有道肥其軀故能適所息¶
　　鳳鳴有吉凶¶
鵲叫令人喜鴉噪令人憎人心自分别吉凶屬禽聲舜¶
時有鳳鳴文王時亦鳴漢時鳳亦鳴六朝時亦鳴鳳鳴¶
有吉凶人不仔細聽¶
　　江南新體(王建有此體/别張誠子)¶
郎船江下泊妾家樓上住朝朝暮暮間上下兩相顧相¶
顧不相親風波愁殺人¶
<pb:KR4h0067_WYG_273-2b>¶
　　感寓四首¶
采薇人固髙飲露蟬遂清謀兹一粒粟舉世共營營營¶
營亦多塗中有虧與盈陋巷一簞食朱門九鼎烹窮達¶
各有命繄誰主權衡吾生未可必秋風白髮生¶
蛛網羃虚簷一飽羅羣飛寒蠶囓枯桑一身終繭絲物¶
物巧生理我生拙奚為貂裘日已敝石田歳長饑一貧¶
已到骨一氣儻未衰舉目送飛鴻悠悠知我誰¶
夜雨挾秋風摵摵撼庭樹浮生堪幾秋青鬢忽已素鉛¶
<pb:KR4h0067_WYG_273-3a>¶
刀刲九牛䇿蹇望長路所操莽無奇自好徒自誤改絃¶
調新聲履道易故步收功在桑榆其敢忽遲暮¶
紅紫委路塵緑樹有嘉色刳心晚聞道玩物若有得青¶
春坐銷歇方兹見真實人生到中年胡不保明徳秋風¶
墮庭梧棲鳳去無迹矯首碧雲端一語三歎息¶
　　頻酌淮河水¶
有客游濠梁頻酌淮河水東南水多鹹不如此水美春¶
風吹緑波鬱鬱中原氣莫向北岸汲中有英雄淚¶
<pb:KR4h0067_WYG_273-3b>¶
　　刈麥行¶
腰鐮上隴刈黄雲東家西家麥滿門前村寡婦拾滯穂¶
饘粥有餘炊餅餌我聞淮南麥最多麥田今歳屯干戈¶
飽飯不知征戰苦生長此方真樂土¶
　　元宵雨¶
窮人不謀歡元夜如常時晴雨均寂寞蚤與一睡期朱¶
門粲燈火歌舞臨酒池酒䦨歡不足九街恣游嬉前呵¶
驚市人簫皷逐後隨片雲頭上黑翻得失意歸¶
<pb:KR4h0067_WYG_273-4a>¶
　　鄂渚張唐卿周嘉仲送别¶
武昌江頭人送别楊栁秋來不堪折漢陽門外望南樓¶
昨日不知今日愁英雄握手新相識人情正好成南北¶
酒䦨人散最闗情一雁西飛楚天碧¶
　　詰燕¶
去年汝來巢我屋梁間汙泥髙一尺啄腥抛穢不汝厭¶
生長羣雛我護惜家貧恵愛不及人自謂于汝獨有力¶
不望汝如靈蛇銜寶珠雀獻金環來報徳春風期汝一¶
<pb:KR4h0067_WYG_273-4b>¶
相顧對語茅簷慰岑寂如何今年來于我絶蹤跡一貪¶
簾幙畫堂間便視吾廬為棄物¶
　　寄趙鼎臣¶
學如劉子政不使校書天禄閣文如李太白不使待詔¶
金鑾殿倚樓終日看廬山贏得虚名聞九縣才忌太髙¶
心忌太清平平穏穏為公為卿騏驥可羈乃歸帝閑麟¶
鳳莫測為瑞人間人間為瑞徒能好騏驥可羈終逺到¶
歳寒心事幾人知手把梅花供一笑¶
<pb:KR4h0067_WYG_273-5a>¶
　　阿奇晬日¶
窮居少生涯養子如種穀寸苗方在手想像秋禾熟吾¶
兒天所恵骨相頗豐碩娟娟懐抱中一歳至周日願汝¶
無災害長大庶可必十歳聰明開二十早奮發胷蟠三¶
萬巻手握五色筆䇿勲文字場致君以儒術不然學孫¶
呉從横萬人敵為國取中原闢地去㝠北他年汝成就¶
料我頭已白光華照老眼甘㫖不可缺為子必純孝為¶
臣必正直以我期望心一日必一祝勿謂癡小兒茫然¶
<pb:KR4h0067_WYG_273-5b>¶
無知識胎教尚有聞斯言豈無益¶
　　松江舟中四首荷葉浦時有不測末句故及之¶
夜聽楓橋鐘曉汲松江水客行信悤悤少住亦可喜且¶
食鱖魚肥莫問鱸魚美¶
垂虹五百步太湖三萬頃除却岳陽樓天下無此景范¶
蠡挾西施功名付煙艇¶
秋風吹客衣歸興浩難寫寒林噪晚鴉紅日墮平野篙¶
師解人意㰕棹酒旗下¶
<pb:KR4h0067_WYG_273-6a>¶
扁舟乃官差舟子吾語汝汝為我作勞吾亦不汝負好¶
向上塘行莫過荷葉浦¶
　　漁父詞二首¶
漁父飲不須錢栁枝斜貫錦鱗鮮換酒却歸船¶
漁父醉釣竿閒栁下呼兒牢繫船髙眠風月天¶
　　觀陸士龍作顧彦先婦答夫二首有感次韻¶
北風吹歳暮空閨獨棲止夙興淚盈掬夕息夢十里妾¶
生胡不辰失身從蕩子嚼蘗苦我心餐氷噤我齒離異¶
<pb:KR4h0067_WYG_273-6b>¶
奚足悲險澀可勝紀寄書西飛雁反復話終始¶
鼠璞竊美名冠玉假外觀良人誇意氣下妾愁歳晏念¶
君始行邁雪嶺梅初粲春風桃已紅光陰等飛彈相思¶
果如何金環寛玉腕昔為連理枝今作摶沙散惜哉牛¶
與女脉脉阻河漢特棲良獨難守堅祗自讃雙劍幾時¶
合寄聲問華煥勿聽五羊歌富貴忘貧賤¶
　　栗齋鞏仲至以元結文集為贈¶
尋常被酒時歸則急投枕為愛次山文今夜醉忘寢偉¶
<pb:KR4h0067_WYG_273-7a>¶
哉浯溪碑千載氣凛凛舂陵賊退篇少陵猶斂袵文章¶
自一家其意則古甚太羮遺五味純素薄文錦聱牙不¶
同俗斯人異所禀君君望堯舜人人欲倉廪古道不可¶
行時對窪樽飲¶
　　杜甫祠¶
嗚呼杜少陵醉卧春江漲文章萬丈光不隨枯骨葬平¶
生稷契心致君堯舜上時兮弗我與屹然抱微尚干戈¶
奔走蹤道路饑寒狀艸中辨君臣筆端咏將相髙吟比¶
<pb:KR4h0067_WYG_273-7b>¶
興體力救風雅喪如史數千篇才氣一何壯到今五百¶
年如公尚無恙麒麟守髙阡貂蟬入畫像一死不幾時¶
聲迹兩塵莽何如耒陽江頭三尺荒艸墳名如日月光¶
天壤¶
　　琵琶亭¶
潯陽江頭秋月明黄蘆葉底秋風聲銀龍行酒送歸客¶
丈夫不為兒女情隔船琵琶自愁思何預江州司馬事¶
為渠感激作歌行一篇六百一十字白樂天白樂天平¶
<pb:KR4h0067_WYG_273-8a>¶
生多為達者語到此胡為不釋然弗堪謫宦便歸去廬¶
山故接柴桑路不尋黄菊伴淵明忍泣青衫對商婦¶
　　送李來賓¶
君作來賓宰聽我説來賓蠻俗無王化當為行化人有¶
民無租賦租賦出商旅逐利遭重征商旅亦良苦能放¶
一分寛可減十分怨不愛資囊橐但愛了支遣民窮賴¶
撫摩官貧俸不多但得百姓安俸薄其奈何勿謂朝廷¶
逺官職易遷轉律身貴廉勤御事要明斷自縣辟為州¶
<pb:KR4h0067_WYG_273-8b>¶
指日為太守須知早歸來瘴鄉不可久¶
　　題姚雪蓬使君所藏蘇野塘畫¶
髙者為山坳者為壑為煙為雲渺渺漠漠水鳥樹林人¶
家聚落騎者何之舟者未泊三尺紙上萬象交錯天機¶
自然神驚鬼愕嗚呼此吾之故人野塘蘇元龍之墨迹¶
中有石屏老淚痕又為野塘添一筆¶
　　章泉二老歌¶
在昔商山傳四皓又聞香山圖九老異鄉異姓適同時¶
<pb:KR4h0067_WYG_273-9a>¶
爭如章泉一家兄弟登期頤章泉之上兩山下有地可¶
宫田可稼伯也仲也蚤休官季也相約歸林泉名動京¶
師耕谷口山中有詩天下傳一生得閒兼得夀皓首龎¶
眉世稀有竹隠先生八十三定庵居士七十九客從逺¶
方來亦是六十叟手把一枝梅奉勸兩翁酒問翁何以¶
致遐齡請翁細説吾細聽不燒丹不學仙五行有長數¶
天所禀賦焉人生一氣統四體衆人斵喪吾能全要知¶
養心無他術日多喫飯夜獨眠承翁見教謝翁去兩翁¶
<pb:KR4h0067_WYG_273-9b>¶
慇懃留我住是夜醉眠苔竹軒夢見山靈向我言翁之¶
所説皆不然兩翁盛徳合乎天天與遐齡五百年¶
　　毗陵呈王君保使君二首¶
姑蘇道士天酒星醉筆寫出雙龍形墨蹟從横奪造化¶
蜿蜒滿壁令人驚一龍翻身出雲表口吞八極滄溟小¶
手弄寶珠珠欲飛握入掌中拳五爪一龍排山山為開¶
頭角與石争崔嵬波濤怒起接雲氣不向九霄行兩來¶
萬物焦枯天作旱兩雄壁隠寧非懶真龍不用只畫圖¶
<pb:KR4h0067_WYG_273-10a>¶
猛拍䦨干寄三歎¶
　　　右天慶觀畫龍自題姑蘇羽士李懐仁醉筆¶
何人筆端有許力捲來一片瀟湘碧摩挲老眼看不真¶
怪是層波湧虚壁天慶觀中雙黑龍物色雖殊妙處同¶
能將此水畜彼龍方知畫手有神通龍兮水兮終㑹遇¶
天下蒼生待霖雨¶
　　　右太平寺畫水¶
　　南嶽¶
<pb:KR4h0067_WYG_273-10b>¶
南雲縹緲連蒼穹七十二峯朝祝融凌空棟宇赤帝宅¶
脩廊翼翼生寒風朝家遣使嚴祀典御香當殿開宸封¶
願福四海扶九重干戈永息年屢豐五嶽今惟見南嶽¶
北望乾坤雙淚落¶
　　玉華洞¶
憶昨游桂林巖洞甲天下奇奇怪怪生妙不可模冩玉¶
華東西巖具體而微者神工巧穿鑿石壁生孔罅玲瓏¶
透風月宜冬復宜夏中有補陀仙坐斷此蕭灑空山茅¶
<pb:KR4h0067_WYG_273-11a>¶
葦區無地可税駕舉目忽此逢心駭見希詫題詩媿未¶
能斯人亦無暇¶
　　祝二嚴¶
僕本山野人漁樵共居處小年學父詩用心亦良苦捜¶
索空虚腹綴緝艱辛語餬口走四方白頭無伴侣前年¶
得嚴粲今年得嚴羽我自得二嚴牛鐸諧鐘吕粲也苦¶
吟身束之以簮組遍參百家體終乃師杜甫羽也天姿¶
髙不肯事科舉風雅與騷些歴歴在肺腑持論傷太髙¶
<pb:KR4h0067_WYG_273-11b>¶
與世或齟齬長歌激古風自立一門戸二嚴我所敬二¶
嚴亦我與我老歸故山殘年能幾許平生五百篇無人¶
為之主零落天地間未必似塵土再拜祝二嚴為我收¶
拾取¶
　　懐家三首¶
白髮出門來三見梅花謝客路有歳年歸心無晝夜¶
强言不思家對人作意氣惟有布被頭見我思家淚¶
三年寄百書幾書到我屋昨夜夢中歸及見老妻哭¶
<pb:KR4h0067_WYG_273-12a>¶
　¶
　¶
　¶
　¶
　¶
　¶
　¶
　¶
<pb:KR4h0067_WYG_273-12b>¶
　¶
　¶
　¶
　¶
　¶
　¶
　¶
　兩宋名賢小集卷二百七十三¶
