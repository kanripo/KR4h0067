# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:46.697349
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百六十一
<pb:KR4h0067_WYG_361-1a>¶
欽定四庫全書¶
　兩宋名賢小集巻三百六十一¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　六朝遺事雜詠¶
　楊修字貫失考¶
　　新宫¶
玉案金爐對御牀巋然應是魯靈光螭頭直上雙魚尾¶
<pb:KR4h0067_WYG_361-1b>¶
不讓西京舊栢梁¶
　　靈和殿¶
得地恩深雨露徧丹墀左右玉階前君王屬意君知否¶
恰似風流美少年¶
　　臺城¶
六朝遺跡好山川宫闕灰寒草樹烟江令白頭歸故國¶
多情合賦黍離篇¶
　　石闕¶
<pb:KR4h0067_WYG_361-2a>¶
雙石巍巍慰眼青滿朝珍重佐公銘官城府寺俱灰燼¶
翻使他人漫涕零¶
　　衛玠臺¶
年少才非洗馬才珠光碎後玉光埋江南第一風流者¶
無復羊車過舊街¶
　　九日臺¶
甲光如水㦸如霜御酒杯浮菊半黄東日西風滿天仗¶
簫韶一部奏清商¶
<pb:KR4h0067_WYG_361-2b>¶
　　東冶亭¶
忍淚相看酒共持一生心事㡬人知年年折盡東亭栁¶
此别綿綿無盡期¶
　　三山亭¶
滿目江山異洛陽北人懐土淚千行不如亡國中書令¶
歸老新亭是故鄉¶
　　儀賢堂¶
兩兩鶉衣白髪翁講筵談柄坐生風昭明太子歡相得¶
<pb:KR4h0067_WYG_361-3a>¶
應與商山四皓同¶
　　聴筝堂¶
雁柱鸞絃十有三南山安石位巖巖逡巡奏罷金縢曲¶
堂上沾襟嘆不凡¶
　　蠶室¶
摘繭抽絲女在機茅檐葦箔舊堂扉年年桑柘如雲緑¶
翻織誰家錦地衣¶
　　馳道¶
<pb:KR4h0067_WYG_361-3b>¶
路平如砥直如絃官栁千株拂翠烟玉勒金鑣天下駿¶
急於奔電更加鞭¶
　　齊雲觀¶
上界笙歌下界聞縷金羅袖鬱金裙倚闌紅粉如花面¶
不見巫山空慕雲¶
　　層城觀¶
秋星如彈月如梳宫妓香添乞巧爐萬縷千針同一意¶
眼穿腸斷得知無¶
<pb:KR4h0067_WYG_361-4a>¶
　　秦淮¶
一氣東南三斗牛祖龍空為子孫憂金陵地脈何曾斷¶
不覺真人已姓劉¶
　　直瀆¶
晝役人功夜鬼功陽開隂闔㡬時終不聞擲土江中語¶
争得盈流一水通¶
　　横塘¶
早潮纔過晚潮來一一軒窗照水開鑑面無塵風不動¶
<pb:KR4h0067_WYG_361-4b>¶
分明倒影見樓臺¶
　　青谿¶
傾城傾國兩妃嬪此地聞名不見人潛想舊時紅粉面¶
落花風裏步香塵¶
　　北渠¶
金殿分來玉砌流黒龍河撒鳯池頭後庭花落恩波㫁¶
翻與南塘作御溝¶
　　覆杯池¶
<pb:KR4h0067_WYG_361-5a>¶
金杯覆處舊池枯此後還曽一醉無東晉中興股肱力¶
元皇也學管夷吾¶
　　三巖石¶
蘿蔓藤花嵗自添露痕還似雨痕沾莫將廢苑為閒地¶
猶可巖巖作具瞻¶
　　半陽湖¶
江南龍節水為鄉水不純陰有半陽一片湖光共深淺¶
兩般泉脈異温涼¶
<pb:KR4h0067_WYG_361-5b>¶
　　桃葉渡¶
桃葉桃根栁岸頭獻之才調頗風流相看不語横波急¶
艇子翻成送莫愁¶
　麾扇渡¶
旌旗爍石刃凝霜甲楯如龍人似狼羽扇一揮風偃草¶
䇿勲多謝顧丹陽¶
　　長命洲¶
梁武慈悲不鼎烹䝉恩豢養亦虚名狐狸口腹應潛飽¶
<pb:KR4h0067_WYG_361-6a>¶
就死多于日放翁¶
　　應潮井¶
碧甃時時減復増山頭海面密相應古來泉脈誰穿過¶
潮落潮生不蹔澄¶
　　天闕山¶
牛頭天際碧凝嵐王導無稽示妄談若以逺山為上闕¶
長安應合指終南¶
　　白楊路¶
<pb:KR4h0067_WYG_361-6b>¶
殘枝敗葉㡬霑春莫問栽培迹巳陳細雨斜風恨無力¶
蕭蕭滿路更愁人¶
　　射雉場¶
外作禽荒内色荒三千紅粉日嚴糚潘妃縱有嫣然態¶
不步金蓮到射場¶
　　銅螭署¶
挈壺傳箭逼天聰鑄出蟠螭巧範同何事腹中藏怪物¶
人驚蝘蜓氣如虹¶
<pb:KR4h0067_WYG_361-7a>¶
　　焚衣街¶
短頭金縷又珠胎煙緒香雲晝不開御路傍人皆歎息¶
逡巡紅焰作青灰¶
　　三斷石¶
孫吴紀徳舊刋碑埋沒蟠螭與伏龜惆悵石岡三㫁在¶
至今猶似鼎分時¶
　　獨足臺¶
鳥跡分明在帝臺管絃聲裏輒書來囘頭一覺風流夢¶
<pb:KR4h0067_WYG_361-7b>¶
猶得朱門傍水開¶
　　燕雀湖¶
平湖㟁側見髙墳萬土銜來燕雀羣鑑面無波天一色¶
此中文藻似儲君¶
　　洞𤣥觀¶
葛𤣥功行滿三千白日驂鸞上碧天留得舊時壇宇在¶
後人方信有神仙¶
　　白都山¶
<pb:KR4h0067_WYG_361-8a>¶
駕鶴驂鸞自古聞策名仙籍是真君天邊舊迹無尋處¶
滿目青山空白雲¶
　　春磵¶
手拖葛屨坐藜牀竹樹蕭然一水傍枕上白雲船下月¶
卜鄰東磵勝東岡¶
　　明慶寺¶
翠壁如屏旱不枯一泓甘滑飲醍醐髙僧到此聞絲竹¶
還有金鱗對躍無¶
<pb:KR4h0067_WYG_361-8b>¶
　¶
　¶
　¶
　¶
　¶
　¶
　¶
　兩宋名賢小集巻三百六十一¶
