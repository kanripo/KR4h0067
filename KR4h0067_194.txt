# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:42.334450
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百九十四
<pb:KR4h0067_WYG_194-1a>¶
欽定四庫全書¶
　兩宋名賢小集巻一百九十四¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　¶
　劉爚字晦伯建陽人與弟韜仲受學於朱熹吕祖謙¶
　第進士歴知閩縣治以清簡庭無滯訟興利去害知¶
　無不為以憂去偽學禁興爚從熹武夷山講道讀書¶
<pb:KR4h0067_WYG_194-1b>¶
　築雲莊山房為終老之計調贛州坑冶司主管文字¶
　差知徳慶府入奏言前者北伐之役執事者不度事¶
　勢貽陛下憂今雖從和議願益恐懼修省開言路以¶
　廣忠益振公道以進人才飭邊備以防敵患提舉廣¶
　東常平召入奏事首論公道明則人心自一朝廷自¶
　尊雖危可安也公道廢則人心自二朝廷自輕雖安¶
　易危也寜宗嘉奬累遷國子司業言於丞相史彌逺¶
　請以熹所著論語中庸大學孟子之説以備勸講正¶
<pb:KR4h0067_WYG_194-2a>¶
　君定國慰天下學士大夫之心奏乞罷偽學之詔又¶
　請以熹白鹿洞規頒示太學取熹四書集註刋行之¶
　兼國史院編修官實錄院檢討進國子祭酒兼侍立¶
　修注官論貢舉五弊累官權刑部侍郎兼國子祭酒¶
　兼太子左諭徳陞同修國史實錄院同修撰時廷臣¶
　爭務容黙爚奏乞明詔大臣奬忠讜以作士氣戒䛕¶
　佞以肅具僚冬雷爚奏遴選監司以考察貪吏為先¶
　又兼工部侍郎試刑部侍郎夏旱應詔上封事大畧¶
<pb:KR4h0067_WYG_194-2b>¶
　謂上既開不諱之門下必有盡言之士然或者以為¶
　好名要譽而陛下聴之則苦言必棄之而不恤甘言¶
　必受之而不覺矣前封男爵至是進封子權工部尚¶
　書加兼右庶子毎講讀經史至聲色嗜慾之戒輙懇¶
　切再三敷陳之進讀詩之説詹事戴溪讀之為之吐¶
　舌卒贈光祿大夫諡文簡所著有奏議詩藁經筵故¶
　事東宫詩解禮記解講堂故事雲莊外藁¶
　　題李立父髙遊樓¶
<pb:KR4h0067_WYG_194-3a>¶
君家百尺樓近在環堵室室處豈不佳暑溽厭煩欝著¶
脚躡層梯心眼便超軼好風天外來佳月雲端出清明¶
湛空濶洞視了纎悉豈徒快登臨抑可騐學術大哉天¶
地心昭然本無物世人卑且隘動以私見窒未能脱塵¶
凡底處識㣲密羨君有斯樓發以靜春筆知崇與禮卑¶
二義貫於一燭理要髙明復道貴乎實庶㡬足目具不¶
但窺髣髴工夫妙方寸豈假身外役此憤未昭融此屋¶
空突兀君看希聖徒陋室暗蓬蓽¶
<pb:KR4h0067_WYG_194-3b>¶
　　上陳縣尹¶
舊尹龔熊負令名至今天日共清明案頭未有人稱屈¶
村裏全無吏敢行滿院茶香敲句穏一簾花影韻琴清¶
後之學者誰其似又説陳公政有聲¶
　　金國賀正旦使人到闕紫宸殿宴¶
榆闗玉塞靜無塵嘉定于今第四春兩國交馳通好使¶
八方國祚太平人翠鼉鼓奏娛嘉客白獸樽浮賞諫臣¶
聖厯從兹天共逺年年玉帛㑹楓宸¶
<pb:KR4h0067_WYG_194-4a>¶
　　瑞慶聖節集英殿宴¶
皇家卜世過周唐天啟真人應運翔抱日預占恭邸夢¶
飛龍曽報皖山祥翠雲影外來金母紅霧香中擁玉皇¶
樂府賦工無以祝願將金鑑代珠囊¶
　　送王子文宰昭武¶
百鍊成繞指粹白俄成緇有初諒非難其難在終之道¶
心渺然粟易為羣物移不有精一功誰能勝安危願言¶
保令徳嵗晏以為期¶
<pb:KR4h0067_WYG_194-4b>¶
平時州縣間上下意若異善書肘後掣有志奚由遂子¶
今得所從展布有餘地兩賢更戮力萬物應吐氣相期¶
召杜功奕奕昭來世¶
　　東宫春帖子¶
鶴駕通宵入問安龍墀清曉狎朝班天顔喜見重輪月¶
春色先回萬嵗山¶
　　皇帝閣端午帖子¶
當宁求賢軫慮長毎因佳節憶沉湘不須五色紉成線¶
<pb:KR4h0067_WYG_194-5a>¶
自有忠言補舜裳¶
　¶
　¶
　¶
　¶
　¶
　¶
　¶
<pb:KR4h0067_WYG_194-5b>¶
　¶
　¶
　¶
　¶
　¶
　¶
　¶
　兩宋名賢小集巻一百九十四¶
