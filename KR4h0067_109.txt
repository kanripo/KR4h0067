# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.436095
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百九
<pb:KR4h0067_WYG_109-1a>¶
欽定四庫全書¶
　兩宋名賢小集巻一百九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　據梧小集¶
　蔡肇字天啟丹陽人能文尤長于詩歌初事王安石¶
　見器重又從蘇軾遊聲譽益顯第進士元祐中為太¶
　學正通判常州召為衛尉寺丞提舉永興路常平徽¶
<pb:KR4h0067_WYG_109-1b>¶
　宗初入為户部貟外郎兼編修國史提舉兩浙刑獄¶
　張商英引為禮部貟外進起居郎拜中書舎人未幾¶
　罷為顯謨閣待制知明州俄奪職提舉洞霄宫㑹赦¶
　復知睦州卒坐黨籍斥不用有丹陽集三十巻弟載¶
　字天任工詩句法雅徤嘗為晉陵主簿宣和末以宰¶
　相薦改承事郎靖康中李綱辟辦公事建炎中詔宰¶
　執薦士董耘以載應詔屢徴皆稱疾不就¶
　　　題申王畫馬圖¶
<pb:KR4h0067_WYG_109-2a>¶
天寶諸王愛名馬千金争致華軒下當時不獨玉花驄¶
飛電流雲絶瀟灑兩方岐薛寧與申慿陵内廐多清新¶
肉騣汗血盡龍種紫袍玉帶真天人驪山射獵包原隰¶
御前急詔穿圍入揚鞭一蹙破霜蹄萬騎如風不能入¶
雁飛兎走驚絃開翠華按轡從天囘五家錦繡徧山谷¶
百里舄珥遺塵埃青騾蜀棧西超忽髙凖濃蛾散荆棘¶
苜蓿連山鳥自飛五陵佳氣春蕭瑟¶
　　冬日遊甘露寺¶
<pb:KR4h0067_WYG_109-2b>¶
漕河膠舟水流咽水關著鍵行者歇大江伏槎卧長劍¶
萬頃濕銀寒不結蓬萊諸仙亦避寒海門冥冥凍欲坼¶
朔風吹晚雁叫空蓬巷松杉崖石裂道人丈室最髙處¶
地爐蒲團穏坐熱我來乗閒不問道方牀相對無言説¶
　　立春日焦山留宿¶
嵗為兹山一冄登渡頭飛閣獨相凭雲生江海交流處¶
人在松蘿最上層殘雪既能留野客春風先與報山僧¶
慿誰邀上東巖宿更約花時命杖藤¶
<pb:KR4h0067_WYG_109-3a>¶
　　題畫授李伯時¶
鴻雁歸時水拍天平岡老木尚依然借君餘地安漁艇¶
乞我寒江聽雨眠¶
　　汎舟横塘遇雨¶
平野風烟入夢思殷勤作畵更題詩扁舟卧聽横塘雨¶
恰遇江南歸雁時¶
　　題李世南畫扇¶
野水潺潺平落澗秋風瑟瑟細吹林逢人抱瓮知村近¶
<pb:KR4h0067_WYG_109-3b>¶
隔塢聞鐘覺寺深¶
　　過邢惇夫墓下作¶
人物於今歎𣺌然孤墳宿草已生煙日暮行人道傍㑹¶
應逢年少與(一作/共)談𤣥¶
　　至學省作(天啟為博士三年不遷/因冄至學省而作此)¶
平生擾擾復膠膠學省重來嵗又交騎馬醉遭官長罵¶
讀書慚被學生嘲何為眷戀米三斗便可經營宅一茅¶
好買江干千个竹待㸔煙雨長春梢¶
<pb:KR4h0067_WYG_109-4a>¶
　　送洞元法師歸茅山三首¶
絳節飄飄下紫清更叅隠訣制頽齡若逢方丈龎眉叟¶
來愛囊中赤甲經¶
崇寧新閣連雲起天篆浮空寶氣飛帝遣羣龍常䕶守¶
池潭風雨夜深歸¶
一菴疇昔共嶔崟古木垂隂嵗月深恐是三生房次律¶
要隨藤杖去重尋¶
　　題三茅風雨圖¶
<pb:KR4h0067_WYG_109-4b>¶
筆間雲氣生毫末紙上松聲聽有無收得三茅風雨様¶
髙堂六月是氷壺¶
　　&KR1432;亭山頂白龍穴¶
南山&KR1379;&KR1379;天作皷號召諸龍盡行雨惟有秃角最先到¶
潑墨雲中鱗鬛舞¶
　¶
　¶
　兩宋名賢小集巻一百九¶
