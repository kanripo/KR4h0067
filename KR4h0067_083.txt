# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.932238
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷八十三
<pb:KR4h0067_WYG_083-1a>¶
欽定四庫全書¶
　兩宋名賢小集巻八十三¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　古靈集¶
　陳襄字述古侯官人少孤能自立出㳺鄉校與陳烈¶
　周希孟鄭穆為友相與倡道海濱聞者皆笑且驚守¶
　之不變卒從而化謂之四先生襄第進士調浦城簿¶
<pb:KR4h0067_WYG_083-1b>¶
　攝令事民有失物者捕偷兒至數軰相撑拄襄語之¶
　曰某廟鐘能辨盜犯者捫之輙有聲乃率同列詣鐘¶
　所祭禱隂塗以墨而以帷蔽之一人手無所汙遂服¶
　罪知河陽縣始教民種稻富弼為郡守禮遇之襄留¶
　意教事進縣子弟於學或䜛之於弼襄講説不少懈¶
　弼入相薦為秘閣校理判祠部厯知諌院改侍御史¶
　知雜事論青苖法乃管商之術非聖世所宜行望貶¶
　斥王安石吕惠卿以謝天下又乞罷韓絳政府以杜¶
<pb:KR4h0067_WYG_083-2a>¶
　大臣争利而進者且言韓維不當為中丞皆不聼召¶
　試知制誥以言不行辭補外安石欲以為陜西轉運¶
　使帝特留修起居注襄懇辭手詔諭之乃就職踰年¶
　知制誥安石乂欲出之帝不許㝷直學士院安石益¶
　忌之摘書詔小失出知陳州徙杭州以樞宻直學士¶
　知通進銀䑓司兼侍讀判尚書都省卒年六十四贈¶
　給事中襄莅官以興學為先平居以講求民間利病¶
　為急既亡篋有手書數十幅盈紙細書大抵皆民事¶
<pb:KR4h0067_WYG_083-2b>¶
　也神宗嘗訪人材可用者襄以司馬光韓維吕公著¶
　蘓頌范純仁蘓軾至於鄭俠三十三人對謂光維公¶
　著不當乆外謂俠竄瘴癘使得生還帝不能盡用¶
　　洛陽曲¶
有客頓征轡暮宿洛陽堤洛陽緐華地慨然心傷悲憶¶
昔季倫家朱門鼎貴時錦步四十里冠盖相追隨寵移¶
百琲珠醉擊珊瑚枝一旦委溝壑身隨朝露晞綺樓日¶
顛仆金谷無人歸緑珠千古魂散作香塵飛荒榛塞中¶
<pb:KR4h0067_WYG_083-3a>¶
道惟有寒螿啼嗟哉百世後驕奢徒爾為¶
　　幽菊¶
有幽斯菊濯濯其芳烝爾髦士惟其修兮有美于鄉照¶
余無以説兮惟醴之觴¶
有幽斯菊煜煜其華烝爾髦士惟其施兮有顯于家往¶
余無以將兮惟古之嗟¶
　　送闗都官致仕¶
鴻鴈于飛歸戾于澤君子于田亦適惟則旅力不愆曷¶
<pb:KR4h0067_WYG_083-3b>¶
云其極庶民之髦職自為愚君子之耋其徳有濡旅力¶
不愆曷云其劬有堅松栢君子斧之有實秠稷農夫有¶
之天子有老曷其與歸野有白駒來食我麰君子之往¶
胡為不留我心悠悠為天子憂¶
　　樓上曲¶
金徒抱箭寒更起寂寞孤城一千里嫦娥擎出月華來¶
白玉樓䑓瑩如水上有佳人紅粉粧妙年學得吹霓裳¶
呼兒將出紫玉笛一聲天外流宫商宫商欲盡何幽咽¶
<pb:KR4h0067_WYG_083-4a>¶
曲調不成聲㫁絶羅衣掩淚愁向天手把瑤華歌一闋¶
寒蟾出兮眀星稀良人阻兮天一涯憑軒遙望兮心傷¶
悲願隨鴻鵠兮髙飛¶
　　荔枝歌¶
畨禺地僻嵐烟鎖萬樹纍纍産嘉果漢宫墜落金莖露¶
秦城散起驪山火炎炎六月朱眀天映日仙枝紅欲然¶
自古清芬不能遏留得嘉名為椹仙上皇西去揚妃死¶
巒海迢迢千萬里華清宫闕閴無人南來不見紅塵起¶
<pb:KR4h0067_WYG_083-4b>¶
至今榮植徧閩州離離朱實緐星稠一日為君宜變色¶
千里憑誰速置郵可憐錦幄神仙侶為飲凝漿滌煩暑¶
綺筵不惜十千錢酩酊秦樓桂花醑秦樓女子繡羅裳¶
鳯簫嗚咽流宫商醉歌一曲荔枝香席上少年皆㫁腸¶
　　古靈山試茶歌¶
乳源淺淺交寒石松花墮粉愁無色眀星玉女跨神雲¶
鬬剪輕羅縷殘碧我聞巒山二月春方歸苦霧迷天新¶
雪飛仙䑕潭邊蘭草齊霧鴉吸盡香龍脂轆轤繩細井¶
<pb:KR4h0067_WYG_083-5a>¶
花暖香塵散碧琉璃捥玉川氷骨照人寒深入千盤與¶
萬盤瑟瑟祥風滿眼前紫屏冷落沈水烟山月堂軒金¶
鴨眠麻姑癡煮丹巒泉不識人間有神仙¶
　　遊冝興法藏院觀杜紫菊花¶
山茶花開菊花紫青桂重重立花裏柔枝翠幹已可憐¶
更傍幽叢㸔花蘂山僧揖我臨階坐眼到闌邊心即喜¶
便欲攜歸種郡齋忍令此地風烟埋¶
　　晚景¶
<pb:KR4h0067_WYG_083-5b>¶
晚崿殘霞㫁晴空宿靄收緑蕪天共逺眀月水同流落¶
葉填秋望孤碪答旅愁提壺伴詩筆獨醉庾公樓¶
　　幽齋¶
幽徑絶塵踪莓苔上粉墉秋聲連夜雨寒色一溪松學¶
有書千巻歡無酒萬鍾雲屏孤夢㫁寂寞掩巫峯¶
　　金華山人¶
幽居倚翠巒塵事不相干天地醉來小琴碁静裡歡雨¶
苔春徑緑風竹夜窻寒若問長生術金爐有寳丹¶
<pb:KR4h0067_WYG_083-6a>¶
　　和鄭閎中仙居¶
我愛仙居好園池日退居馴禽來鶴鶴野水進徐徐草¶
樹通樵採桑麻有老鋤猶言民未樂更待寢刑書¶
　　墨崖道中作¶
隂山沙漠外六月苦行人水迸金蓮曉湯回鐡脚春馬¶
饑思漢草僕病卧邊塵夜夢金華阻披衣望北辰¶
　　水口贈别大吉祖師長老¶
直向此間眀縱横語論精山中嘗入定世上未知名一¶
<pb:KR4h0067_WYG_083-6b>¶
雨春溪漲千峰曉雪晴臨分無别説相送水邊行¶
　　舟次巴峽¶
江流何險阻次第入三巴崕㫁時無路山深更有家隣¶
蔬饒竹笋鄉果足枇杷况有荆州釀淹留不用嗟¶
　　觀海¶
天柱支南極蓬山壓巨鼇雲崩石道險潮落海門髙客¶
館聞鼉鼓秋風憶蟹螯倚闌望鄉野千里楚江臯¶
　　九日與浦城縣學諸生遊南峰院¶
<pb:KR4h0067_WYG_083-7a>¶
九日黄花節新尊緑蟻浮投壺鳴魯鼓謌者似商謳諸¶
子衣冠盛先儒禮樂修西巖山景好為爾作陽秋¶
　　送别探得南字¶
謫宦情牢落窮通理更諳讀書不廢事道古亦何慙昔¶
喜隣州守嘗陪後乗驂西湖遊未厭北海飲方酣躡屐¶
扳雲嶠捫蘿訪竹庵鷺濤干頃雪鷲嶺萬堆藍聲價時¶
難一睽離嵗忽三陪京方接畛歸省㑹同參士子文宗¶
愈朝廷禮問耼好留君左右俄領郡東南嵗旱錢仍貴¶
<pb:KR4h0067_WYG_083-7b>¶
民饑命不堪下車寛賦役露冕訓田蠶畫舸乘春别新¶
書卜日覃牙旗風發發瑞節虎耽耽龍鳯吳王骨煙霞¶
古佛龕荷香輕汎浦桂子静飄嵐草澤行吟苦蘭陔奉¶
養甘子文無愠色夷甫足清談物外𠖇天籟樽前據石¶
楠惟應憐舊尹漁釣負江潭¶
　　悼古¶
碧城樓角重凝眸迤&KR0404;平原接古丘七國戰爭人不見¶
六朝興廢水長流逺烟芳草年年事眀月清天夜夜愁¶
<pb:KR4h0067_WYG_083-8a>¶
范蠡功成在何處五湖波上一扁舟¶
　　春日賞林亭¶
把酒春亭覧衆芳水晶簾箔逗山光孤松冷落千年操¶
野槿紛華一日香緑圃烟深迷蛺蝶曲池波暖睡鴛鴦¶
文園莫惜驦裘費買取宜城作醉鄉¶
　　寄逺¶
飛鵲翩翩暮欲栖楚天新月射璇題䄂中己滅三年字¶
心曲唯通一㸃犀步障影迷金谷路桃花香隔武陵溪¶
<pb:KR4h0067_WYG_083-8b>¶
瑤華好折無人寄腸㫁江樓百尺梯¶
　　織女¶
眀河清淺曙星稀一夕歡娛一嵗違不是盈盈隔流水¶
多應軋軋廢殘機人間累鵲經秋㑹天上奔龍逐曉歸¶
期約黄姑重相見伯勞東翥燕西飛¶
　　夜意¶
薰爐香燼蕙煙沈凛冽寒生翡翠衾月國音塵千里絶¶
仙山樓閣五雲深離懷暗耿金壺漏獨夢多驚玉女碪¶
<pb:KR4h0067_WYG_083-9a>¶
騎省中郎才調逸擬將文筆賦秋心¶
　　和正辭職方以濬河留滯¶
萬衆如雲濬禹溝荀卿橋畔艤行舟珠躔合照賢人聚¶
銀漢無波海客留且作東山攜妓樂未應南浦送君愁¶
辛夷花發春醅熟只俟郊原雨少休¶
　　依韻和徐郎中毘陵重陽¶
自愴宫車别帝䑓寄言籬菊不須開心喪忍到行春浦¶
耳病慵攜遲月杯天色隂沈迷鴈過物華零落暗蛩催¶
<pb:KR4h0067_WYG_083-9b>¶
却輸小杜憐嘉節酩酊齊山夜始迴¶
　　和郎中九月望日始見菊花¶
月滿霜飛菊始華幽叢冷落帶烟斜籬邊過却重陽酒¶
澤畔誰憐野草花漫學先生歸觧組最憐當日老居家¶
皆因晚節無人用隕涕臨風為爾嗟¶
　　登雄州南門偶書呈知府張皇城¶
城如銀甕萬兵環悵望孤城野蓼間池靣緑隂通易水¶
樓頭青靄見狼山漁舟掩映江南浦使驛差池古北闗¶
<pb:KR4h0067_WYG_083-10a>¶
雅愛六韜名將後塞垣無事虎貔閒¶
　　使還咸熈館道中作¶
土曠人稀使驛賖山中殊不類中華白沙有路鴛鴦泊¶
芳草無情妯娌花氊館夜燈眠漢節石梁秋吹動胡笳¶
歸來覽照㸔顔色陡覺霜毛兩鬢加¶
　　重陽閣下和同舍¶
君逢佳節憶還家我亦淹留感嵗華清禁讐書驚白髪¶
故園吹帽負黄花謝安行有登山屐揚子居無載酒車何¶
<pb:KR4h0067_WYG_083-10b>¶
日得歸溪上隐大收圖史作生涯¶
　　和程大卿遊鳯池院¶
白雲深處一軒開鳯去池空折野梅山入九龍爭夭嬌¶
路盤千騎乆徘徊煙嵐翠入尊前滴水石清從㵎底來¶
誰與忘機此栖息笑㸔林鳥下髙䑓¶
　　東園觀雪¶
風毛雨絮小園東天幕低垂惨澹空蘋浦萬家雲覆瓦¶
花溪千樹玉雕籠穿林已奪春梅早夾隴潜滋夏麥豐¶
<pb:KR4h0067_WYG_083-11a>¶
獨酌小樓雖可賦豈無捐瘠在溝中¶
　　古城¶
蘆葦蕭踈天氣清水含山色照重城緑蕪何䖏管絃地¶
碧落舊時鐘鼓聲三峽橋邊秋雨過六鼇宫裏夜潮生¶
蕭郎秦女無歸約十二樓䑓空月眀¶
　　和子瞻¶
乞得湖山養病身花時曽共憶行春鸎鳴幽谷還遷木¶
觱沸清泉復采芹皂盖尋芳丘有李綵樓觀戲巷無人¶
<pb:KR4h0067_WYG_083-11b>¶
錦河公子歸何晚獨念溝中菜色民¶
春隂漠漠燕飛飛可惜春光與子違半嶺烟霞紅斾入¶
滿湖風月畫船歸緱笙一闋人何在遼鶴重來事已非¶
猶憶去年題别䖏鳥啼花落客沾衣¶
　　和子瞻牡丹原韻¶
新接枝頭色倍添馬蹄尋處帽欹簷春工别與鉛華麗¶
佛地偏資好相嚴紅蕊欲開丹未渥素香堪掬雪非甜¶
詩翁何事辜真賞無限風光入畫簾¶
<pb:KR4h0067_WYG_083-12a>¶
　　常州郡齋¶
使君非是愛山閒道在盈虚消息間不見白雲無一事¶
等閒為雨却歸山¶
　　過罨畫溪¶
五雲無䖏問新亭月裏乗舟半夜行不見藤花相掩映¶
鄉人遥指畫溪名¶
　　余自白陽馳謁宜都周夢得長官飲于清江亭愛¶
　　其山水之勝留題於壁¶
<pb:KR4h0067_WYG_083-12b>¶
丹山西去水東流亭在山南隔蓼洲船繫白楊歸不得¶
清江如畫主人留¶
　　喜江南梅度支至¶
淡泊交情老更濃為君彈瑟送金鐘苧蘿香逕無人到¶
姑射仙姿是處逢鸞鶴品流慙晚達煙霞門户憶先容¶
公餘莫放西湖景步步蒼苔岸岸松¶
公望當年最得君畫圖城郭喜同羣門前碧浪家家海¶
樓上青山寺寺雲松下玉琴邀鶴聽溪邊苔石共僧分¶
<pb:KR4h0067_WYG_083-13a>¶
情多景好知難盡且倒金尊任半醺¶
　　題林和靖水亭¶
城外逋翁宅開亭野水寒冷光浮荇葉静影浸漁竿吠¶
犬時迎客饑禽忽上䦨踈籬僧舍近嘉樹鶴庭寛拂砌¶
烟絲裊侵窻筍㦸攅小橋横落日幽徑轉層巒好景吟¶
何極清歡畫亦難憐君留我意重叠取琴彈¶
　　初之樂安¶
水逐雲根動山縈馬首青下車蓬繞膝拂几鳥窺屏吏¶
<pb:KR4h0067_WYG_083-13b>¶
老鶉衣結民貧菜色冥瘡痍傷未起矧忍凟邦刑¶
　　宿猿洞¶
㡬年營此草堂栖施飾名園百卉齊曽學子真耕谷口¶
今容摩什老山西龍䑓日午千峰出雁塔雲生一逕迷¶
知有嶺猿猶在否使君髙卧莫教啼¶
　　登越王山¶
荔子園林海日邊幽亭更在碧雲巔江山舊是無諸國¶
樓殿今為極樂天五馬定知少暇日一尊何必盡華筵¶
<pb:KR4h0067_WYG_083-14a>¶
須知白首留連意己有新詩寄北船¶
　　和程大卿遊昇山詩¶
相逢不及荔枝期况值千巖雪洒時南國詩人偏去逺¶
北山逋客獨來遲雲中直有三清路城外都如一局棊¶
聞説引泉堪洗藥未應奪我鳯凰池¶
　　寄題林迥南華洞¶
梅嶺峯前習隐亭拂衣聊此玩真經四時花木錦繡谷¶
十里江山水墨屏猿鶴只愁空北嶽鵾鵬終待化南溟¶
<pb:KR4h0067_WYG_083-14b>¶
知君不是榮軒冕未忍鑑鏘去帝庭¶
　　劉國博命賦假山¶
去年水潦百榖死居民無食食糟粃州之餓者數千人¶
黄巖之民猶倍蓰攜持老少出城郭盡徹牆屋無居止¶
鬻妻棄子人不售價例不復論羊豕白日市井聞叫號¶
夜堆廊廡如蟲豸縣官哀憐發賑救一飯纔得一盂爾¶
出門未暇充喉咽已有數十填溝水我時過之不忍顧¶
往往悲咽胸填委豈無智慮禆萬一逺地不得號君耳¶
<pb:KR4h0067_WYG_083-15a>¶
錢侯作倅忠且仁悲憐餓殍如親子日開官廪與之食¶
又令豪右發儲峙昨日馳書白轉運披陳肝腎獻金矢¶
更乞兵儲二萬斛民之大命方有倚侯從新年作假山¶
自聞民饑不得視非無泉石可行樂人今方瘁何能喜¶
願侯勿遽愛此山念此煢煢存狐蟻天無疫癘五榖熟¶
生者保聚歸田里此山之石堅不堅將與侯德無窮已¶
　　和鄭閎中仙居¶
我愛仙居好臨民必以誠簿書無日暇獄訟積年生百¶
<pb:KR4h0067_WYG_083-15b>¶
疾求箴補千鈞待凖平嗟予不如古斯道未能宏¶
我愛仙居好隆儒尠大方諸生令講義童子俾升堂買¶
地興民學驅車下黨庠三年邑未化官滿意彷徨¶
我愛仙居好公餘日在房憂民極反覆責已未周詳法¶
律行隨手詩書坐滿箱老來須向學多病喜平康¶
　　題寳嚴院垂雲亭¶
小亭巉絶出雲間萬象升沈不得閒莫怪詩翁頭白早¶
時來向此冩湖山¶
<pb:KR4h0067_WYG_083-16a>¶
　¶
　¶
　¶
　¶
　¶
　¶
　¶
　¶
<pb:KR4h0067_WYG_083-16b>¶
　¶
　¶
　¶
　¶
　¶
　¶
　¶
　兩宋名賢小集巻八十三¶
