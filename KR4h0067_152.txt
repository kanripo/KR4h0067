# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.371120
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百五十二
<pb:KR4h0067_WYG_152-1a>¶
欽定四庫全書¶
　兩宋名賢小集巻一百五十二¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　撫松集¶
　吕愿中字叔恭紹興中知靜江府¶
　　環珠洞¶
朝野樂昇平園林窮勝討快雨洗塵埃秋山淨如埽游¶
<pb:KR4h0067_WYG_152-1b>¶
魚聚江灣飢烏集木杪羣芳鬱崢嶸一水翠繚繞雲頭¶
蒼狗變龍蛇亂夭矯巖洞真竒崛造物逞天巧近在堂¶
奥間超然類三島暫舍簿書忙何時脱紛擾靜聽黄鸝¶
鳴一聲還復悄纚維去咫尺涉步即幽窈新㟁暗蒼苔¶
喬木蔽蘿蔦山腹有遺祠隠然見華表筍輿訪崇臺空¶
曠遊遐眺八桂困樵蘇歎息心為愀任侯三蜀秀氷壺¶
湛春曉有藥駐朱顔可以長不老雄篇頃刻成舉座悉¶
稱好戛玉副鳴球士夫善傳道五嶺類觀東一覽衆山¶
<pb:KR4h0067_WYG_152-2a>¶
小吕巖何興廢事固有前兆新詩刻翠珉異日可稽攷¶
玩珠紀勝遊聊復醉清醥¶
　　遊東觀¶
郊原同按轡杖屨陟青冥山色混林樾溪光照斗星螺¶
峰髙插㦸兔徑曲穿庭(闕/)　一聲逺千嵓特地青¶
　　訪顔氏讀書巖¶
洞口㣲雲恣巻舒石巖相對一蘧廬賦才晉宋多夷曠¶
好景古今難貯儲茗椀已驚浮雪浪齋厨俄聽響鯨魚¶
<pb:KR4h0067_WYG_152-2b>¶
子雲識字終何用且讀人間未見書¶
　　假守吕叔恭游中隠巖無名洞坐客鄱陽朱國輔¶
　　云此洞未有名因公而題欲名曰吕公巖予未敢¶
　　披襟而劉子思陳朝彦皆曰甚當戲書五十六字¶
　　鑱於石壁間紹興甲戌季春七日¶
䕶田緑水轉山樊滴翠羣峰列巨杉洞外僧藍侵斗漢¶
澗邊人跡隔仙凡深深雲谷春常在寂寂松扉夜不緘¶
此處得名爰自我要須題作吕公巖¶
<pb:KR4h0067_WYG_152-3a>¶
　　郡守吕叔恭以甲戌季春七日遊中隠岩山水膏¶
　　肓之興未已後兩日再拉機宜劉子思監州朱國¶
　　輔經屬陳朝彦同至新洞所見愈竒真所謂倒餐¶
　　甘蔗聊書五十六字¶
爽塏虚明小洞天巉巖垂乳類鋒銛薰風習習來三面¶
夏雨蕭蕭欠一檐指顧羣山勞應接徘徊歸騎縱觀瞻¶
門前綠水泓澄淨底處應須是谷簾¶
　　華景洞¶
<pb:KR4h0067_WYG_152-3b>¶
斯洞名華景纍纍乳石懸虚崖疑月窟絶頂瞰江湍巖¶
底金仙寺峰頭玉井蓮地形居衆外氣象偉無前徙杖¶
觀初月歸輿觸暝烟蔽林排翠幄封徑簇花鈿爽致資¶
清賞鐫題記昔年猿啼聲應谷雲破月侵筵策蹇追華¶
駟鳴髇指墜鳶誰人能畫此為倩老龍眠¶
　　北牖洞¶
南窗聊寄傲北牖有凉風巖洞幽深處結茅容老翁¶
　　嘉蓮洞¶
<pb:KR4h0067_WYG_152-4a>¶
羃羃烟雲鎖洞闗旁開六户類連環芙蓉未是仙家瑞¶
更約同登太華山¶
　　朝陽洞¶
半世觀山鬢已皤欲求釣艇老漁蓑杖藜又過烟霞洞¶
聞説當年爛斧柯¶
　　白雀洞¶
洞中石燕可長生白雀何因浪得名無限好山難買得¶
世間奚用孔方兄¶
<pb:KR4h0067_WYG_152-4b>¶
　　夕陽洞¶
怪底浮屠不宿桑直捜巖竇意徜徉洞中日月未嘗老¶
何事仙家有夕陽¶
　　南華洞¶
亂崖深峭水淙幽六夏來遊儼似秋安得蘧蘧一覺夢¶
倚巖栩栩訪莊周¶
　　假守睢陽吕愿中叔恭機宜祥符劉襄子思通守¶
　　鄱陽朱良弼國輔經屬建安陳廷傑朝彦因祈晴¶
<pb:KR4h0067_WYG_152-5a>¶
　　乗興遊中隠巖留題以記勝游¶
坎止流行但信緣嶠南風景異山川偶因乗興穿山腹¶
始悟壺中別有天¶
　　劉仙巖¶
平湖小隊出郊墟盡日登臨據隼旟聞道仙人尸假去¶
尚應猶學世間書¶
　　題元巖¶
崒嵂倚空蹲怪石輪囷夾道卧長松白龍應已冲天去¶
<pb:KR4h0067_WYG_152-5b>¶
巖竇巋然有故蹤¶
　¶
　¶
　¶
　¶
　¶
　¶
　兩宋名賢小集巻一百五十二¶
