# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:46.000178
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百三十六
<pb:KR4h0067_WYG_336-1a>¶
欽定四庫全書¶
　兩宋名賢小集巻三百三十六¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　皇荂曲¶
　鄧林字楚材一字性之自號四清社友福清人年十¶
　五即以詩義魁鄉校淳熈中登進士一時名公卿如¶
　周益公陳止齋晦翁朱子吕東萊俱引為交游嘗伏¶
<pb:KR4h0067_WYG_336-1b>¶
　闕三上書陳時事得失朝議欲授以中都幹官或曰¶
　鄧林若在中都此謗議之府也遂授石城丞其詩有¶
　皇荂曲一巻¶
　　南國有佳人¶
南國有佳人仙姿自蓬島龍綃照明璫鳳釵横貴寳新¶
粧試鸞鏡皎皎顔色好芳年倐已笄君子可偕老奈何¶
行媒弱修言棄中道洞房闇惆悵琦璜結組縞寧作鍾¶
離春勿學姑瑶草¶
<pb:KR4h0067_WYG_336-2a>¶
　　劉院¶
鹿車小宇宙據鞍常醉眠風塵澒洞時杯裏全其天伶¶
達故自佳籍放乃無用試看勸進表何似酒德頌¶
　　東山彭澤¶
乞靈風鶴屐折齒壁後寘人汗如洗樵漁雜沓坐林間¶
蜉蝣塵埃不可攀石頭擾擾柴桑間¶
　　任彦升¶
鈴懸四角五采旗分明天産真英竒阿堆文章妙一時¶
<pb:KR4h0067_WYG_336-2b>¶
士林往往推元龜楊梅蜜領仁且慈桃米麥飯清堪師¶
何愁不得中書為半生紆意梅蟲兒¶
　　陶通明¶
眉疎目朗姿圓通詩書萬巻羅心胷華陽三茅仙洞中¶
鳳笙隠隠和松風薪林園䜟呈梁公朱砂曽青霜雪容¶
服之身體飄輕鴻積金澗泉東復東山中宰相那無功¶
昭陽竟作單于宫¶
　　緑珠詞¶
<pb:KR4h0067_WYG_336-3a>¶
涼臺瀟灑臨清波幄翠簾珠明綺羅哀絲豪竹按清歌¶
紅潮素臉春風和至君歡娛美人醉報有無情使車至¶
幾樷蘭麝俱委塵獨指緑珠可當意衆中偏是承恩深¶
妾身雖賤無二心君前判命效一死玉&KR1055;收聲紅日沈輕¶
裙飄向欄干角花鈿散地金釵落到頭不負齊奴約¶
猶勝識字空投閣¶
　　玉兒¶
金蓮花上俞&KR0642;子永壽神仙羅繡綺苑中荆荻市令嚴¶
<pb:KR4h0067_WYG_336-3b>¶
玉像支離瓦官寺六宫鴨㔅起淫風大白便應懸妲已¶
此身肯許兜鍪夫猛為東昏判一死到今羞殺賣降人¶
去作練兒梁姓臣¶
　　瓮繭吟¶
有繭大如瓮其來自扶桑繅成白雪絲一縷萬丈長染¶
成備五色妙織雲錦章花文雜經緯紈素無晶光緗纈¶
時所愛輕練貴侯王緇衣不可作此物間篚箱衮職豈¶
無闕終當補虞裳¶
<pb:KR4h0067_WYG_336-4a>¶
　　結友四清¶
飄風吹游塵古道少人行涇水化為泥滄江汙我纓嗟¶
余偭工巧世外陶閒情衆芳怨蕪穢不忍葹菉盈庾嶺¶
姿皚皚渭川色青青三閭播秋思九韶鏗樂聲蕭然庭¶
宇中對之成五清滔滔揚波者劍首一吹輕靈修倘見¶
知氷霜憺姱名¶
　　次韻陳釣甫郊行¶
黄塵敗素意出門愜郊行野菊含冷燄巖松起寒聲髙¶
<pb:KR4h0067_WYG_336-4b>¶
山唐業崇流水晉時清捨薪歸底用石鼎待彌明¶
　　闗山月¶
闗山夜月明(王/褒)分彩照戎兵(江/總)將軍擁節起(古樂/府)長戍¶
受降城(江/總)¶
焚烽望别壘(陸/瓊)欲驗盈虚駛(張正/見)塞笳將夜鵲(阮/卓)戰氣¶
今如此(徐/陵)¶
重闗掩暮烟(賀力/牧)雲陣上祁連(徐/陵)思婦髙樓上(徐/陵)遥心¶
萬里懸(賀力/牧)¶
<pb:KR4h0067_WYG_336-5a>¶
　　孤山訪鄭渭濵不值¶
寂寞石琴臺香雲撥不開多知騎鶴出自欲買舟來葑¶
岸春回草山亭雨謝梅懐人成悵惘日暮惜空回¶
　　書懐¶
西風吹羽扇吾道竟淒凉上坂勞騏驥低巢窘鳳皇¶
可求非富貴無用是文章冉冉深林底幽蘭正自香¶
　　真陽峽¶
滿眼皆吟料歸囊未盡空江波連岸碧野火張天紅髙¶
<pb:KR4h0067_WYG_336-5b>¶
樹留寒日長蘆轉晚風客心維小艇心已故山中¶
　　凌江灘¶
灘髙舟去緩閒眺莫江濵竹本沙痕舊茅樷燒色新青¶
裙瓶汲澗白帽斧尋薪渺渺蠻煙起秋風一旅人¶
　　近况¶
近况只如此深山無見聞二申猶學道三上漫攻文芸¶
葉春繙日梨花曉夢雲添香仍煮茗嚴敬事天君¶
　　早過劉功父清溪¶
<pb:KR4h0067_WYG_336-6a>¶
月裏山河大風前草木涼征塵生杖屨香霧濕衣裳¶
古嶺攀栖鶻荒蹊蹴聚蝗白雲看未逺已轉九回腸¶
　　曲江歸舟¶
只道蓬低礙覔詩眼前物色自多竒千山赭去如秦樣一¶
水清來似晉時漁父豈無縁葦輩樵人恐有負苓師¶
僮奴忽報梅花動春在江頭最北枝¶
　　村居¶
古來村裏起功名當日南陽亦是耕幾筆逺山仁者靜¶
<pb:KR4h0067_WYG_336-6b>¶
半橋流水聖之清晚風蟬響勝金奏夜露螢光即火城¶
人得一閒髙一著不須史論更詩評¶
　　感興¶
竹帛功名九折車栖遲巖野竟何如浣花溪上尋佳句¶
積穀山頭讀異書江左風流空醖藉淮南煙景尚凋疎¶
太平十二河汾策幾欲排雲謁帝居¶
　　蛟峰先塋¶
獰蛟蟠伏鬛封孤雲黯幽亭日向晡雙柱千年翔化鶴¶
<pb:KR4h0067_WYG_336-7a>¶
四山半夜泣於莵老天忍挫真英物厚地甘埋大丈夫¶
無計發潛空涕落雨松霜柏照煙蕪¶
　　賦江郊漁弋¶
占斷江山是一家寄情漁弋當生涯青楓翠竹春屏葉¶
白藕紅菱曉鏡花鴻鵠鵾鵬鵰鶚鶻鱒魴鰷鯉鰋鱨鯊¶
河陽書到君當起弩發千鈞釣五車¶
　　豫章¶
郡名猶是漢流傳宇宙江山復幾年畫閣倚空家十萬¶
<pb:KR4h0067_WYG_336-7b>¶
紅粧鬭夜妓三千層城歌舞秋風外故國興亡夕照邊¶
近嵗潯陽成重鎮鎮南烏幕鎖蒼煙¶
　　贑上思親¶
庭下青萱意自舒起居近日復何如熏香莫遣衣篝潤¶
餌藥從知酒琖疎教婦丁寧惟禮法要孫久逺是詩書¶
手中線在常珍重空寫平安託鯉魚¶
　　章貢祥符吳道士孏窩¶
早年收得自由身坐斷窩中孏是真日短日長惟守靜¶
<pb:KR4h0067_WYG_336-8a>¶
雲來雲去不生嗔破除機械鷗盟熟脱畧錙銖鶴料貧¶
舊看黄庭猶忘却應無心力對閒人¶
　　江湖偉觀¶
世間無盡是天游更出湖山最上頭江面春聲潮巻雪¶
湖心寒影月澄秋海門舟楫雲開見瀛嶼亭臺水載浮¶
不比錢塘歌舞處逺懐西北有神州¶
　　送徐𣙜院奉户檄之九江諸郡¶
中邊瑩徹似冰壺空盡時情意氣殊已向銅龍梯要路¶
<pb:KR4h0067_WYG_336-8b>¶
又隨玉駃駕征涂風生湓浦江流急雲滿康廬夜月孤¶
朅到東南無力了一分寛處是規模¶
　　蘭¶
野客過門呌賣蘭清風便自逼人寒孤根未必靈均種¶
推作離騷行輩看¶
　　聞雞¶
不因風雨不分明羞殺譙樓打亂更世上公侯多改節¶
無人肯聽丑前鳴¶
<pb:KR4h0067_WYG_336-9a>¶
　　晉武帝¶
秋風銅爵曲池平吳王宫娃滿掖庭憑仗皇孫聰慧早¶
不知禍在夕陽亭¶
　　左太冲¶
辛勤十稔賦三都聞者曽瓿酒瓮書他日洛中添紙價¶
陸家兄弟竟何如¶
　　朱彦和¶
文如玉海動時流曽以書棊伏隠侯武德閣前消幾語¶
<pb:KR4h0067_WYG_336-9b>¶
却令梁氏缺金甌¶
　　任蠻奴¶
千里旌旗已渡江蠻奴苦諫喚蕭郎却持官裏黄金去¶
望拜韓擒石子岡¶
　　敬微¶
受用廬山水石竒亭亭霞外薜蘿衣侍中&KR0316;抵蘇門障¶
笑死丹青陸探微¶
　　鄧郁¶
<pb:KR4h0067_WYG_336-10a>¶
雲母餱糧五嶽樓繡娃少嫗導仙遊不應輕信雙青鳥¶
便遣東都事業休¶
　　石崇¶
梓澤神仙第一居爭豪不惜碎珊瑚荆州使客知何罪¶
未必亡身為緑珠¶
　　張茂先¶
辨精龍肉亦竒才雄匣干將耿不回只守鷦㝠蚊睫賦¶
天星未必折中台¶
<pb:KR4h0067_WYG_336-10b>¶
　　王夷甫¶
玉塵消揺吐妙言清流都指作龍門白頭茍活尊前坐¶
夜半排墻未是寃¶
　　張曲江祠¶
延英幾度獻忠言白羽他時賦感恩自是三郎真贋錯¶
却將天寳換開元¶
　　貪泉¶
千古遺蹤散曉煙空餘二字寺門前世間貪者滔滔是¶
<pb:KR4h0067_WYG_336-11a>¶
何必俱曽飲此泉¶
　　送衡山琴畫張道士二首¶
滿天風月澹消騷三尺孤桐古調髙不敢問君聽别操¶
請彈二十五離騷¶
滿空煙雨澹糢糊三尺霜漁老墨枯不敢問君求别景¶
請描七十二峯圖¶
　　桂樹¶
剪剪霜風起晚吹一溪流水浸寒暉客衫猶恨吳綿薄¶
<pb:KR4h0067_WYG_336-11b>¶
不道邊人盡鐵衣¶
　　利州進馬¶
靈闗玉壘自崔嵬誰向西邊起禍胎萬里望堯通一祝¶
天基御馬利州來¶
　　過緑野¶
世上今無隠退風地名偶與午橋同往來怕看銅駝陌¶
閒倚柴門憶晉公¶
　　西湖¶
<pb:KR4h0067_WYG_336-12a>¶
髙價租船作勝游窮逋&KR0316;敢鬭風流西湖多少閒春水¶
不洗中原二百州¶
　　望和靖墓¶
孤山擎出水中央留下梅花代代香滿酌湖波遥一酹¶
問咸平事已荒凉¶
　　九里松¶
松是山靈一手栽堯天常就棟梁材龍髯怒起春風急¶
似怪遊人喝道來¶
<pb:KR4h0067_WYG_336-12b>¶
　　喚渡旋幙¶
半載蓬萊地相攜只是詩心懐丹鳳去夢與白鷗隨俯¶
仰俱無愧勤勞必有知歸舟平似掌天亦念孤危¶
　　寄里中社友¶
欠作故人書侵尋半載餘窮吟雖自吝入夢不相疎梅¶
蕊通春信霜風促嵗除待余歸故里鷗約復如初¶
　　題劉功父與耕堂¶
黙耕原不外靈臺何用錢添百屋堆甘雨每從和氣出¶
<pb:KR4h0067_WYG_336-13a>¶
祥風常自善心來畛畦有害皆除去境界須寛更放開¶
種德欲如多黍稌本仁先且䕶根荄太平國裏青精飯¶
永熟鄉中玉液杯㑹得遺安龎老意力行好事厚栽培¶
　¶
　¶
　¶
　¶
　¶
<pb:KR4h0067_WYG_336-13b>¶
　¶
　¶
　¶
　¶
　¶
　¶
　¶
　兩宋名賢小集巻三百三十六¶
