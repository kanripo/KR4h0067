# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.995652
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百六十二
<pb:KR4h0067_WYG_262-1a>¶
欽定四庫全書¶
　兩宋名賢小集巻二百六十二¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　方泉詩集¶
　周文璞字晉僊一字野齋糓陽人其母禱於狼山而¶
　生少聰慧以能詩稱寜宗時仕為内府守藏史旋以¶
　事去官卜居於吳之鳳山山有方泉遂以自號有方¶
<pb:KR4h0067_WYG_262-1b>¶
　泉集三巻¶
　　臯橋¶
伯鸞出京師慷慨歌五噫豈無濟時心升降與我違有¶
來適吳中舂粱捄寒饑吳人臯伯通舍之慰窮棲方志¶
雖或除此橋猶可稽伯鸞號逸民佳傳照緑綈伯通賴¶
有此庶幾與之齊至今閶門外兩冡陪要離纍纍各高¶
大冥冥春草萋古者賢哲人不計鳯與雞焜燿亦偶爾¶
埋没何凄兮出語賀兩公亦以昌吾詩¶
<pb:KR4h0067_WYG_262-2a>¶
　　堯章金銅佛塔歌¶
白石招我入書齋使我速禮金塗塔我疑此塔非世有¶
白石云是錢王禁中物上作如來捨身相饑鷹餓虎分¶
相向拈起靈山受記時龍天帝釋應惆悵形模逺自流¶
沙至鑄出今囘更精緻錢王納土歸京師流落多在西¶
湖寺錢王本是英雄人白蓮花現國主身蛇鄉虎落狗¶
脚朕何如紅袍玉帶稱功臣天封坼開即退聽兩浙不¶
聞笳鼔競歸來佛子作䕶持大師尚父尚書令一枚傳¶
<pb:KR4h0067_WYG_262-2b>¶
到白石生生今但有能詩聲同袍秦外銛師兄哦詩禮¶
塔作佛事同喫地罏山芋羮何曽薫陸綺牀供但見相¶
輪銅緑明哦詩禮塔猶未畢蘆葉低飛山雨濕¶
　　初至長子寺¶
雲杪熒熒一塔燈覺皇舍利寶烟凝山門推上三更月¶
似照前朝禮拜僧¶
　　囘次秣陵¶
我行古井邑北風吹倒人旗店語簇簇石路聲轔轔下¶
<pb:KR4h0067_WYG_262-3a>¶
車得少憩亭午聽司晨豈但田秔香更覺村醪醇懷哉¶
厭王氣契濶毋重陳舊為秣陵尉今為鍾山神¶
　　哦松夏夜¶
雅頌聲流到楚詞更無人見獨看時池頭五粒初搖動¶
却替幽人說舊時¶
　　鷓鴣¶
夜聞春雨來濃緑凈於洗有禽自南翥自呼不得巳豈¶
非湘川下或自江左起黄陵見哀妃白下感遊子仍多¶
<pb:KR4h0067_WYG_262-3b>¶
憂其兄宛轉深樹裏汝兄今何在荆棘日靡靡豈非囚¶
空山或巳投逝水年深桎梏化波冷皮肉死鷓鴣謹勿¶
痛此係造物理吾若破㭊言汝恨入骨髓風吹慈竹林¶
苔暈上深紫吾亦念故鄉日夜夢鄰里不如各歸休闕¶
月照西鄙¶
　　懷何月朔¶
星星鬢髮卧林丘詔使東川作郡侯髯叟望公來海嶠¶
癭兵迎守去䕫州珍圖想掛茅齋壁巧石應隨竹釘(闕/)¶
<pb:KR4h0067_WYG_262-4a>¶
教得巴童歌舞好侍郎千萬却歸休¶
　　瀨上懷古(有孟正曜祠堂/)¶
古寺閟岑鬱空梁懸齋魚神坐既欹仄德容亦饑虛先¶
生貧有命山僧樂無餘長安滿市花疋馬吟九衢寥寥¶
北邙山而誰噫荒墟豈有先生者不如山僧歟盲風振¶
苕華重露落芙蕖何當醉尉歸方坐釣水隅¶
　　瀨上貞女祠¶
估客征夫上野橋錦褵玉瑱亦蕭條人間多少乗除事¶
<pb:KR4h0067_WYG_262-4b>¶
到了英雄恨不消¶
　　銅雀研¶
君王有遺令婢子守空臺遙望西陵下漆燈照鴆桮玉¶
顔闕釵澤松栢生悲哀曽見短歌行想像姦雄才清泉¶
沈金彩古煙凝紫灰零落故瓦在雕鑴若陶坯為人作¶
書研詞章出詼諧上下千載問流轉何悠哉那知墟中¶
人天命不復來齊昏亦披猖増三築崔嵬年年漳河頭¶
野棠如雪開¶
<pb:KR4h0067_WYG_262-5a>¶
　　丘慶餘畫兔¶
家住棲賢雲泉石恣幽討冩出明視孫眉目増媚好夘¶
日行踆踆衣褐坐芳草脫身文字禍見機恨不早仰候¶
月盈縮脩眉幾囘掃迷離望靈藥青松為三倒山人書¶
姓名欲使好事考¶
　　夜坐讀書¶
此生無耽嗜獨具愛書癖旁搜固未暇乍見亦畧識塵¶
土苦見汙更苦官事逼紙燈既自剪竹牖仍僕織山邑¶
<pb:KR4h0067_WYG_262-5b>¶
少文獻有亦何自覔隨行五升瓻一歲無滴瀝向來長¶
安市閱之嘗竟夕悵然夢裏去莽莽雲雨側哦此謂寒¶
螿夜漏三十刻¶
　　春雪¶
崇禧山館似官居二月寒風峭有餘傲吏吟哦空壁下¶
野童放散夜堂初熒熒宿火煨村酒煜煜殘燈鏡道書¶
勿聽打窓聲更急快移銀礫上枯株¶
　　鶴廟¶
<pb:KR4h0067_WYG_262-6a>¶
櫻桃花覆地古廟自青春帳裏還丹使山中採藥人風¶
林嘷黑虎雲路列斑麟欲見神君面連朝禮北辰¶
　　玉晨口占¶
風鳴長史朝天栢草䕶仙翁瘞劒塋瑞像殿前亡馬跡¶
養龍池上有鼉鳴¶
　　華道士白胭脂¶
蕭史水銀粉畨女紅藍花狂奴愛風調脂澤遂成家鏡¶
開青峽月衣近赤城霞欲下人間世檞林棲晚鵶¶
<pb:KR4h0067_WYG_262-6b>¶
　　杜鵑花¶
雲樹重重和淚吟故宫遺廟有知音秦吳萬里皆芳草¶
染到山花恨最深¶
　　新栁¶
長條導幽情淨色穿戸牖酸風釅如醋少待濃似酒颭¶
颭金絲垂滿眼遮老醜¶
　　王道士庵¶
出家纔二十小築契初心水浸籬根冷苔封井白深猿¶
<pb:KR4h0067_WYG_262-7a>¶
啼天慘慘犬吠月隂隂又踞藜牀坐焚香鼓衲琴¶
　　南華陽洞¶
稽首逰名山駕言入華陽南洞極秘怪松翠泉水香曲¶
几妙𨽻畫殘碣刋靈章俛首試一讀冷風襲綃裳守菴¶
敬愛客暖我紫术湯遺我鵝眼錢云是洞所藏往有尋¶
幽徒入見黄金牆侈心或巳起幾受奇鬼戕身儻獲㑹¶
過敢恨飛蓬霜更丐一片土小築安閒房朝披神芝圖¶
暮試飢飯方¶
<pb:KR4h0067_WYG_262-7b>¶
　　金牛洞¶
凌兢下危梯俯傴出深穴囘身避雲霧偃面眎日月藥¶
苗䕶谽谺竹節截㠔櫱安知幽蹊下有此大奇絶金牛¶
鏟光景仙諜尚可閱岡頭春巳半枸杞如㸃血便恐顛¶
風興横吹石崖裂¶
　　山行行歌十首¶
受籙壇前雲更長春風漠漠杏花香峯囘路轉無人處¶
恰見天書字數行¶
<pb:KR4h0067_WYG_262-8a>¶
竦立雕珉萬萬層雲頭晃晃現觚稜野人自愛深幽景¶
只是尋常不見僧¶
道院中間沐髮容施來元自贊皇公君能百拜香煙下¶
不怕丹瓊路不通¶
蟲蛀黄連徹夜焚秦謠楚誦少人聞近前欲問新宫信¶
鶴帶靈芝入暮雲¶
帶淺人家隱樹深嬾晴天色弄雲隂好風嫋嫋穿林去¶
吹散松花似鬱金¶
<pb:KR4h0067_WYG_262-8b>¶
遨遊自是不思歸花氣蒸衣氣力微抛棄文書亡俗累¶
領猿吟後閉山扉¶
天風穩送步虚聲雜和漫山檜栢鳴逺望山腰多白石¶
細看知是野人行¶
中峯道士蘂珠丹曽與神仙玉煉顔見說醉來燒隱訣¶
藥罏蕭瑟卧空山¶
紫陽道院古丹青恨渠猶畫化縁經晚香滅没人歸後¶
自有天風撼玉鈴¶
<pb:KR4h0067_WYG_262-9a>¶
砌穴蕭森隔土橋項梁城畔最蕭條羽衣歌些招魂魄¶
直送旛旗上九霄¶
　　壬戌春日¶
自從憂患長精神兀坐齋房過了春鑿落盞乾官燭暗¶
樗蒱齒齓旅囊貧皇天老眼非塵世白日閒愁自替身¶
一段風光好如畫未須全與路行人¶
　　王荆公墓¶
一丈荒墳上悠悠落日斜子孫來祭後守墓掃松花¶
<pb:KR4h0067_WYG_262-9b>¶
野老從余話文公在半山蹇驢追不及落日寺深關¶
年少坐談元鍾山直北邊春風吹夢過淚浥舊貂蟬¶
守法曽丞相能文陸左丞風流如未冺應作寺中僧¶
　　出白下¶
南朝禁籞夕陽明猶與遊人作隊行煙滿天淵池上路¶
菜花黄盡緑隂成¶
　　遊栖霞四首¶
破曉逗苦霧客鼻何酸辛山中氣候異初日如燭銀田¶
<pb:KR4h0067_WYG_262-10a>¶
間石獸多知是肉角麟古苔半皴腹化作蒼龜鱗兩柱¶
既岌案衆碑亦嶙峋幽凃得奇觀未敢辭埃塵連年抱¶
離憂百嗟亡一呻花委鬢毛晚草奪袍色春愁中書櫝¶
失夢裏歌鍾陳窮愁著文字屢被同行嗔同行不相知¶
而况悠悠人(道中石麟/碑柱甚夥)¶
吾與空門友相扶歴芳甸天機久深妙梵本與貫穿徐¶
馳得幽欣濟勝愜孤願宿芽發輕苞寒卉抱短艶鹿走¶
風生林僧歸雲入殿寺從齊梁來諸彦題品遍安知千¶
<pb:KR4h0067_WYG_262-10b>¶
歲後未嘆陵谷變¶
優尼製銅覺欲住女主齡主稱金輪王緑在華嚴經而¶
捨覺富貴愛慕塗椒馨月黯囘心院妖魂啼窈㝠僧人¶
弗知此獨受一峯青分減儻及我終歲棲林坰¶
府帖昨夕下許奉半月急遂作兹山遊惘怳憂思失古¶
蹟墮榛莽久久失脩葺南塘石塔好巋然對人立高碣¶
纒蛟龍奇畫耐風日明旦丹陽路萬感當畢集說似石¶
翁婆皆須為余泣¶
<pb:KR4h0067_WYG_262-11a>¶
　　再如金陵¶
再踏江東路詞窮不復論江泥沾苦淚津鼓聚歸魂庾信¶
因愁老陶潛為酒存孤蹤雖落魄不敢望明恩¶
　　道中望茅山有感¶
危亭對名岳畢景扶鈎欄白鷺伺察過低昻若弓彎去¶
歲負笈逰最佳元符間櫟林帶脩竹清𣲖流珊珊離留¶
叫晝靜洞天生春寒偉哉老宗師作屋雲雨端竟為殺¶
蟲蟻不活升龍鸞遺體但解蛻故宫亦燒殘今剏巳半¶
<pb:KR4h0067_WYG_262-11b>¶
舊萬柱扶元壇遂以兩不借一笻履㠝岏入宅問玉斧¶
採芝投金環墨沼篆結字丹臺氣成盤將謂便隱遁遽¶
亦羅間關夷甫麈尾墮荀令香爐閒再獲望奇秀恍然¶
神觀還如見大仙伯被髮緑映山兩君控鵠從俱著漢¶
小冠俗累當復馳煮藥鼎欲翻¶
　　病起冩懷¶
夕陽蔽天涯望望不見家牛斗象緯微咄咄空咨嗟此¶
時將細碎說與枝上花¶
<pb:KR4h0067_WYG_262-12a>¶
　　送友人入浙(行至王冀公墓上/)¶
小縣登樓上依稀是去年更闌吹短笛飲散覔歸韉丹¶
葉標寒渡黄花羃野田重來弔古地為拊石羊肩¶
　　轆轤體¶
埜人無事時嘗誦極元詩冩遍千山寺吟行九曲溪誰¶
為補天手同是決雲兒欲去無人問今宵醉似泥¶
　　金陵懷古六首¶
孫伯陵頭水最悲蔣侯廟内月來遲夜深行客心驚恐¶
<pb:KR4h0067_WYG_262-12b>¶
猿掛晉朝楓樹枝¶
司馬家兒持酒桮天星亦下澆崔嵬當時若便效牛飲¶
定有孟津師旅來¶
愁看幕府夕陽邊那更雞籠在目前跋扈飛揚只如此¶
登臨那得不酸然¶
杳杳舊蹤尋不得茫茫遺恨有誰窮長安敗績誰憐汝¶
灞上收聲未到公¶
琵琶未盡使人嗟瀟洒華林御苑花今日聞韶無處所¶
<pb:KR4h0067_WYG_262-13a>¶
雁煙蛩雨屬他家¶
江水無情碧草春北朝留住老詞臣子規啼向青楓樹¶
為爾離鄉去國人¶
　　江南曲四首¶
露下五更秋雨打三楊愁齊梁才子多埋在青山頭¶
郎與新歡濃儂與舊歡熟懊惱對行人當為歌艶曲¶
孤館聞啼鸎日暮胭脂薄芳醪似泥賤那得不行樂¶
雲認巫山氣江通淫雨情相逢未多時秋花開古城¶
<pb:KR4h0067_WYG_262-13b>¶
　　吳中秋日¶
郊原落葉巳離離尚有孤花闖短籬小醉不成憐病後¶
苦吟未了說愁時鬭雞走狗袁絲喜臨水登山宋玉悲¶
豆角巳收無别事待同野老赴襟期¶
　　野薔薇¶
娟娟籬頭花白白間緑葉明光裁版袴不掩遊子屧餘¶
春背人去乞與弄芳蝶感我萬古心離離不相接我行¶
田野間落魄何所挾猶能自撑拄使氣學漢俠悠哉芳¶
<pb:KR4h0067_WYG_262-14a>¶
草畔見此放逐妾羅帷未生夢粉面反成怯幽香薫倒¶
人山麝火初熁長亭或相思如見玉蹀躞¶
　　狼山¶
吾母禱於山生我偃蹇身卅八始入寺所天俱不晨歸¶
人復何之所願清戰塵勿復論銜鈎去作瑞世珍¶
　　烏夜啼¶
何人彈阮咸故故輕手摘彈作烏夜啼此意我所惻南¶
朝有帝子作牧號侯伯著身疑嫌閒生意日偪仄愛妾¶
<pb:KR4h0067_WYG_262-14b>¶
聞啼聲改鎮頒竹冊故云長安吏性命在頃刻小婦聞¶
啼聲赦令敷大澤身雖不肖甚幼小著蒼幘再轉作縣¶
佐欲塞父祖責濡墨決疑訟行求慰寃魄羣凶見之怒¶
極意便刳磔首沮𨽻陽橋公議亦巳格痛掠及庫胥指¶
作盜錢賊胥既恣椎鑿手墮面愈黒書款自誣伏身竟¶
遭刻畫酷毒一如斯誰謂彼無策謗書入外臺遂坐使¶
者劾牽連入冶城五載窮慘礉敶詞呌穹旻哀慟人叵¶
測若無磊落者誰肯為昭白翻思受禍時何但鍛羽翮¶
<pb:KR4h0067_WYG_262-15a>¶
愁寃傳里巷泣涕到臧獲嫠母偕妻孥惘惘望秋色豈¶
料今日下置酒設豚拍聽此哀絲鳴但呼說不得月明¶
客已去庭宇鳴啞啞世人見慈烏唾笑滿阡陌誰知事¶
乗除禍去反為福蒼蒼上林枝當去作謝客¶
　　贈趙子野歌¶
與君雖為外兄弟語話尋常見肝肺自從不見半年餘¶
每望吳雲輒流涕蘋溪松栢同一波半年不見當奈何¶
長安市上相尋處弟能起舞兄能歌兄今賜第南薫殿¶
<pb:KR4h0067_WYG_262-15b>¶
滿戴宫花上林宴弟歸便著逺遊冠他時山中儻相見¶
吳王臺畔楊栁黄吳姬對坐調絲簧阿兄自對吳雲坐¶
呼弟不來應斷腸書來不應寄他物只要秋林一雙笛¶
當使蠻奴日下吹此時此夜須相憶¶
　　古琴歌¶
山人袖攜古琴來形模拙醜腹破穿上兩金字亦殘漫¶
自云得自十年前十年前宿野店間野店岑寂無炊煙¶
只將百錢乞翁媪囘買濕薪煨澗泉老翁持出一木段¶
<pb:KR4h0067_WYG_262-16a>¶
刀痕鑿痕斧痕滿秀才望見三嘆羨學琴以後何曽見¶
此是成都雷氏為揩摩雷氏分明現持歸修治調曲成¶
曲成他人不肯聞初彈羑里可釋憾再鼔廣陵如雪寃¶
持歸古操次第傳龍入我舟何可憐¶
　　憶昔¶
憶昔在童初身輕俗累無雲霞明道服日月綴仙都屑¶
玉三危露泥金一丈符遨遊即閶闔佩帶或昆吾學語¶
闚真誥談𤣥校易圖竹間時搏拊松下亦摴蒱謫墮歸¶
<pb:KR4h0067_WYG_262-16b>¶
嵓壑庸凡近僕奴極知方匿景何敢遽搏扶請命書盈¶
紙祈真字迸珠但能覘帝座不恨守天厨譴巨知難逭¶
心安敢自誣相隨有芒屨還欲化雙鳬¶
　　弔堯章¶
相逢蕭寺巳纍然自詠離騷講太元極目舊遊猶白石¶
傷心孤塚只蒼煙兒從外舍收殘藁客向空山泣斷絃¶
帝所修文與張樂魂兮應是到鈞天¶
　　遣興¶
<pb:KR4h0067_WYG_262-17a>¶
望見山櫻媚短岑翻然便悔出家林壊車殺馬空嗟晚¶
裂芰焚荷直到今筍蕨久為歸去計雲煙無復舊來心¶
平生最愛花濃淡看了斜陽看暝隂¶
　　夜歸¶
還山迫暮夜枕石松下眠夢作童子日采花噀寒泉囘¶
身在人世欲去塵網纒永謝歡樂情把袂入紫煙¶
　　送道友歸¶
浮雲起足下是子欲歸家藏室收芸蠧丹房掃箭砂時¶
<pb:KR4h0067_WYG_262-17b>¶
聞搗藥鳥啼向款冬花莫使山童去驚飛逐亂鵶¶
　　黄龍洞¶
一從負圖與負舟天公閟之居靈湫重曈胼手久不作¶
蒼苔古木兩漠漠朝來石磴鱗鱗濕如覺蜿蜒為人出¶
甘霖未甦焦巻多相候吳雲莫相失¶
　　歸憩仁王寺¶
重到招提未覺遲鉢單初副袷衣時僧房齋院門門閉¶
梅子枇杷樹樹垂蟻䕃經幢求託化龍纒佛座學慈悲¶
<pb:KR4h0067_WYG_262-18a>¶
長年無事閒來此坐對空山諷小詩¶
　　下竺¶
靜看唐人刻相連坐石隂鳥啼留客意果熟住山心野¶
水流詩葉天香襲道林雲根有桂子應待月中尋¶
　　七言¶
雲竺前頭即御園小風斜雨入梅天放歌偃蹇如圓老¶
古貌昻藏若稚川尋得數行天寶字破他一夜草堂眠¶
此生更要窮經論惆悵高人舊石筵¶
<pb:KR4h0067_WYG_262-18b>¶
　　過葛天民新居¶
為憶空山雨因嗟短鬢霜幅巾終日仄侍女古時妝烏¶
桕殘林外丹砂舊井旁不留禪月畫只踞凈名牀湖鏡¶
秋容淡雲莊曉露香汲泉須透脈種果便成行使鶴過¶
村店攜孥上野航極知秦外叟全似賀知章對佛稱居¶
士翻經悟法王自將詩檢校猶與竹商量嗟我渾無賴¶
非公不作狂莫移松下石老子要乘涼¶
　　十月過鳯山舟囘入項王祠用前韻¶
<pb:KR4h0067_WYG_262-19a>¶
墜葉濃於染孤花凈似霜溪山如有待朱粉已施妝勝¶
境如天上雄鳴自帝旁工陳白玉琯人坐紫金牀古兕¶
稱春酒靈虬換夕香風箏猶有韻星弁忽分行念此鋤¶
榛壟頻來渡葦航欲揮終極淚只廢苦吟章慷慨辭歡¶
伯英雄憶憤王逝騅嗟弗及撞斗恨難量起舞何勞短¶
行歌未要狂斷雲將落日千古助哀涼¶
　　送蜀客¶
都市今重到文園更倦遊依依返窮峽得得上歸舟往¶
<pb:KR4h0067_WYG_262-19b>¶
事深能憶沈痾久合瘳行經古祠廟應酹舊山丘梁父¶
遺馨在降牋殺氣浮白衣猶肯出黄裏不包羞一聽巴¶
人曲多貽漢璽憂花䝉塵漠漠苑抱水悠悠蠢爾狂童¶
輩俱為滅族囚坤維元自正棧閣未應修管樂誰能並¶
卿雲亦可儔時哉著檮杌聊此畔牢愁硉矹重開險銷¶
沈萬壘秋堂留石室盡歌尚竹枝謳寒&KR1578;摧逋客啼鵑¶
識故(闕/)屈沱嘗角黍岷嶺看牽牛從此多談讌逢誰共¶
勸酬近前持硯削成列抱箜篌近歲安樞相宣威在益¶
<pb:KR4h0067_WYG_262-20a>¶
州君歸如訪謁朝論必咨諏列聖方垂統羣公亦好脩¶
焚燒已郿塢誅殛皆驩兠虎豹參差束魑魖次第投衣¶
冠通海嶠干羽格蠻陬江寇何勞服淮田亦盡收旌旃¶
仍使傳炮烙任兜鍪元象催天狗昌陵控玉虬嗟嗟几¶
上肉斷斷幄中籌貢錦資藩輔緘辭告帝謀聲名與勲¶
烈應逐漢江流¶
　　戊辰感事二首¶
久要和平福須寛次第刑諸公善調壹熙祚必清寜夾¶
<pb:KR4h0067_WYG_262-20b>¶
道焚香拜今知病酒醒漫勞雙鬢白何止故山青(闕/)緯¶
朝沈彩非煙夜透扃願同臧獲列齊壽八千齡¶
幕府才方盛軍師意最高何年燕巢木幾處馬騰槽馳¶
騁心方壯指麾身更勞周詩歌勞徠費誓說逋逃行闕¶
占風角穹廬拜羽旄飛騰真有種淡泊正相遭¶
　　山居書事¶
荼蘼架倒無人架全似老夫狂醉時昨夜一場溪雨横¶
又漂苔蘚到花枝¶
<pb:KR4h0067_WYG_262-21a>¶
　¶
　¶
　¶
　¶
　¶
　¶
　¶
　¶
<pb:KR4h0067_WYG_262-21b>¶
　¶
　¶
　¶
　¶
　¶
　¶
　¶
　兩宋名賢小集巻二百六十二¶
