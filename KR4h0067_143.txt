# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:41.158334
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百四十三
<pb:KR4h0067_WYG_143-1a>¶
欽定四庫全書¶
　兩宋名賢小集巻一百四十三¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　宗忠簡詩集¶
　宗澤字汝霖婺州義鳥人元祐六年進士靖康元年¶
　知磁州勤王兵起康王以澤為副元帥建炎間累遷¶
　延康殿學士京城留守兼開封尹連結諸路義兵方¶
<pb:KR4h0067_WYG_143-1b>¶
　尅日渡河力請上還京為黄潛善汪伯彦所沮憂憤¶
　疽發背卒贈觀文殿學士諡忠簡有序¶
　　東上辭松楸一首¶
八年坐親黨冺伏長安城甘心傍松楸申我兒子情閉¶
戸慨岩廊讀書笑金籝力田固為政課童乃司兵深病¶
骨相寒不蒙軒冕榮維天臨萬邦搜羅世豪英我友挽¶
出之大人今繼明古無忠孝全泣涕去丘塋為翁大門¶
閭翻然以東征¶
<pb:KR4h0067_WYG_143-2a>¶
　　　感時(有序/)¶
　勍敵長驅京邑阽危此忠臣義士痛心疾首勤王報¶
　國之秋也而宰臣遷家郡守踰垣縉紳士大夫陸竄¶
　水奔使人主嬰孤城以自守無一犯難者事小定矣¶
　而上書獻䇿之人亦未有慨然以東者世道之衰一¶
　至此乎太息之餘以詩自道¶
卿士辱多壘天王憤䝉塵御戎要虓将謀國須雋臣百¶
戰取封侯未必亡其身懐奸廢忠義胡顔以為人吁¶
<pb:KR4h0067_WYG_143-2b>¶
嗟世道衰大僇加搢紳平居事奔競梁汴分雲屯一旦國歩¶
艱四迸如星繁輔相已擇栖守令仍踰藩冠盖陸西竄¶
舳艫水南奔鄙夫用慨然䇿馬趨修門勤王羞尺柄悟¶
主期片言時來倘雲龍峩冠拜臨軒逶迤上玉除造膝¶
伸元元措世于泰寧歸來守丘樊¶
　　曉渡¶
小雨疎風轉薄寒駝裘貂帽過秦關道逢一澗兵徒渉¶
赤脛相扶獨厚顔¶
<pb:KR4h0067_WYG_143-3a>¶
　　華隂道中三首¶
烟遮晃白初疑雪日映斕斑却是花馬渡急流行小崦¶
栁絲如織映(一作/隱)人家¶
菅茒作屋細(一作/幾)家居雲雒風帘路不紆坡側杏花溪¶
畔栁分明摩詰網川圖¶
寧王畫作金盆鴿韓愈詩誇玉井蓮瓦缶泥泓村落小¶
亂茅羣雀不堪傳¶
　　雨晴渡闗二首¶
<pb:KR4h0067_WYG_143-3b>¶
燕北靜風塵河南濯我兵風雲朝㑹合天地晝清明泣¶
涕収横潰焦枯賴發生不辭闗路逺辛苦向都城¶
蕩滌真成快氛霾不敢隂萬花恩澤了二麥寵光深地¶
勢瞻仙掌河源識帝心馬頭迎霽色詩句日邊尋¶
　　道逢散遣之卒云講和退師無所用之矣輒以二¶
　　十六句道胸臆¶
翁擁麾幢我為兒剽聞竊睹皆兵機其中襲擊不容瞬¶
颷行電掣猶逶迤敵人長驅越大河天下震驚觀闕危¶
<pb:KR4h0067_WYG_143-4a>¶
肉食之謀殊未臧我憤切骨其誰知慨然奏疏金馬門¶
力陳盟賂損國威嚴尤下䇿尤可笑晁錯上書亦奚為¶
道路荆棘初剪除花如步障吾東之八年閉户尺蠖屈¶
一旦渡闗匹馬馳行行側身聴奏㨗忽聞募士詔遣歸¶
濃書大墨榜教詔曰敵悔過今退師羽檄向來召貔虎¶
乃詠出車歌杕杜櫜兵銷刃兵猶怒却把鉏犂農歌舞¶
君王神武今藝祖爾如不歸汚我斧¶
　　又賦一律¶
<pb:KR4h0067_WYG_143-4b>¶
罷兵洵上䇿試問可誠然竟棄三軍力空抛半壁天上¶
林無旅雁絶域有啼鵑羞見龍泉劍飛光牛斗前¶
　　至洛¶
都人士女各紛華列肆飛樓事事嘉政恐皇都無此致¶
萬家流水一城花¶
　　華下¶
千巖層出亂雲飛失我平生洞府期夜據征鞍不交睫¶
舉頭彈指睡希夷¶
<pb:KR4h0067_WYG_143-5a>¶
　　過潼闗¶
一雨崤函底風沙放我過嶽神猶假借官吏莫誰何塹¶
㫁思航渡城堅戒石摩一夫工墨守寧怯萬夫多¶
　　道逢鄉人笑僕騶馬之瘦¶
生笑長裾曳仍羞下澤奔據鞍非馬援叱馭豈王尊汗¶
血能觀國的盧終感恩莫欺騶馬瘦揮䇿詣金門¶
　　盤豆鋪南李翁園¶
李翁卧亭午春深掩柴荆忽聞風雨響疑是勤王兵¶
<pb:KR4h0067_WYG_143-5b>¶
　　題趙園¶
瑶瑛夾侍梅臺琹瑟自鳴松島山中野服相羊足以亡¶
憂遣老¶
鑿池智有泉源種木胸無芥蔕螭頭吐水涓涓端是銀¶
潢一派¶
　　馬上口占¶
龍興虎視詫周秦王氣東遊作汴京隂祝巨靈移此險¶
大河為塹嶽為城¶
<pb:KR4h0067_WYG_143-6a>¶
　　早發¶
繖幄垂垂馬踏沙水長山逺路多花眼中形勢胸中䇿¶
緩步除行靜不譁¶
　　謁華嶽¶
楊賜嶽所挺嚴武金天晶二子為時出顧我非炳靈維¶
嶽鎮四方氣秀天骨青嶻嶭立千仞力能産公卿降神¶
詠崧髙䜟緯仍反經取象到執珪譎怪如洞冥平生笑¶
窮竒立語心自驚我質培塿耳胷中固崢嶸誰言華岳¶
<pb:KR4h0067_WYG_143-6b>¶
髙我山摩玉京是中所包藏丹碧參瑰瓊平居蟄雲雷¶
飛雨溢四溟此豈真有之落筆紛縱横發我文物祕象¶
渠膏澤傾太華屹不揺我山身載行¶
　¶
　¶
　¶
　¶
　兩宋名賢小集巻一百四十三¶
