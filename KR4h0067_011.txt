# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:38.708406
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0067_WYG_011-1a>¶
欽定四庫全書¶
　兩宋名賢小集巻十一¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　寇萊公集¶
　　春日登樓懐歸¶
髙樓聊引望杳杳一川平逺水無人渡孤舟盡日横荒¶
村生斷靄深樹語流鶯舊葉通清渭沉思忽自驚¶
<pb:KR4h0067_WYG_011-1b>¶
　　秋思¶
秋氣動天地恍然情未窮故園應墜葉昨夜又西風白¶
草侵危堞寒濤接逺空耆頥當此景無語夕陽中¶
　　再歸秦川¶
阮路何方盡西歸興未勞河流經陜狹山色入秦髙返¶
照明秋壘孤村接暮濤還如丁令至故里滿蓬蒿¶
　　秋夜獨思勉詩友¶
西風驚萬木危坐思悠哉故國經年别秋鴻半夜來人¶
<pb:KR4h0067_WYG_011-2a>¶
應多棄善天豈不憐才休學嚴夫子荒凉老釣臺¶
　　長安書事¶
一從洛邑移秦甸三見東郊綻早梅蓮府晝閒鈴閣閉¶
栁營春暖射堂開齋壇首冠慙諸將相印兼營接上台¶
何事燕公輕仗鉞却言方閫是麄才¶
　　重陽登髙偶作¶
務閒留上客佳莭值重陽㫖酒浮仙菊清歌遶畫梁髙¶
城明落日疎樹覺㣲霜且盡登臨興餘懽尚未忘¶
<pb:KR4h0067_WYG_011-2b>¶
　　塞上¶
春風千里動榆塞雪方休晩角鼓聲起交河氷未流征¶
人臨迥磧歸雁别滄洲吾欲思投筆期封定逺侯¶
　　寓居有懷(時年/十四)¶
疎林頻落葉孤僻繼離騷獨坐聞鴻逺閒吟見月髙梦¶
迴更自永思苦夜何勞寂寂西郊内披衣聴海濤¶
　　重到進公院¶
五年重到支公院物態人情盡不同惟有寒檉暗秋色¶
<pb:KR4h0067_WYG_011-3a>¶
依然蟬噪夕陽中¶
　　野步¶
幽景恣追尋遲遲傍栁隂静思非世務孤立是閒心村¶
逈遥峰出溪明返照侵片沙招野步白鷺伴髙吟積雨¶
迴塘漲㣲晴叠翠深春鳩鳴古寺烟草入平林迸笋行¶
無定飛花勢不禁凝然客亭上鄉思獨沉沉¶
　　秋日原上¶
蕭蕭古原上景物感離腸逺嶠收殘雨寒林帶夕陽溪¶
<pb:KR4h0067_WYG_011-3b>¶
聲迷竹韵野色濕秋光吟罷還西望平沙起雁行¶
　　江上晩望懐所知¶
遲遲迷逺信閒立大江隅逰子在何處秋風吹五湖潮¶
迴沙鳥聚岸闊釣船孤歸去還堪嘆田園半已蕪¶
　　秦中感懐寄江上知己¶
念子隔江海浩然時已秋蟬鳴闗外樹人在水邉樓髪¶
白猶搜句時清尚旅逰遥思當永夜不寐向孤舟¶
　　水村即事¶
<pb:KR4h0067_WYG_011-4a>¶
虛齋臨逺水吟釣度朝晡葦㟁秋聲合莎亭鶴影孤片¶
雲藏叠巚野燒起寒蕪獨步時吟望離人隔五湖¶
　　暮秋感興¶
苒苒前期逺窮途一可傷有時聞落葉不語立殘陽塞¶
草秋先白溪沙晩更光那堪望天末燕雁又成行¶
　　秋夜感興寄呉順之¶
耿耿不成寐楚鄉經暮秋故人遥海嶠寒月滿江樓閉¶
户生蒼蘚安閒到白頭如何太平日獨不出汀洲¶
<pb:KR4h0067_WYG_011-4b>¶
　　夜坐有懐寄張士遜¶
清秋吟更僻况復古亭間少夢蟲聲碎無風樹影閒月¶
華澄曲沼霜氣滿空山不見張夫子何人共往還¶
　　送人下第歸吳¶
鶯老計還失負書歸故鄉杏園無近路澤國有髙堂白¶
鳥迷幽浦寒猿呌夕陽離懐休墮淚春草正茫茫¶
　　秋訪江上友人所居¶
苔石半寥落坐來思逺愁故人應罷釣寒葉自驚秋村¶
<pb:KR4h0067_WYG_011-5a>¶
隔平沙暝江和暮靄流徘徊不能去此去有扁舟¶
　　冬夜旅思¶
年少嗟羇旅烟宵未進能江樓千里月雪屋一龕燈逺¶
信憑邉雁孤吟寄嶽僧爐灰愁擁坐硯水半成氷¶
　　貽趙州府¶
夫君何感命十載困風塵薄宦須流落孤吟更苦辛山¶
寒泉易凍邉近草難春珍重常招隠慙非孟子卿¶
　　春日懷張曙(時年/十六)¶
<pb:KR4h0067_WYG_011-5b>¶
不見張夫子岩花幾度新久閒空賦命逺别更傷春雨¶
艇秋天末烟蓑隠渭濵應嗟年未冠已作異鄉人¶
　　初夏雨中¶
緑樹新隂暗井桐雜英當砌墜疎紅重門寂寂經初夏¶
盡日垂簾細雨中¶
　　感興寄蓮嶽一二詩禪友¶
西風傷逺别前計竟成非芳草此時暮故山何日歸禪¶
應同雅道貧合長天機翻憶雲溪伴無聊對落暉¶
<pb:KR4h0067_WYG_011-6a>¶
　　贈隠士¶
夫子才名重貧居志未勞吟當寒夜苦閒到白頭髙心¶
地通禪寂田園近海濤不知千載後誰更續離騷¶
　　湖上作¶
極目望南浦望中生逺思雁沉芳艸渡燒斷夕陽陂嵗¶
月寒萍梗江山念别離泊餘清夜夢暫與白雲期¶
　　有懐¶
秦川春婉娩漢水路迢遥不待凭危檻離魂已暗銷¶
<pb:KR4h0067_WYG_011-6b>¶
　　送李生歸秦中¶
酒闌還執手之子擬歸秦風雪過殘嵗山川近早春久¶
逰詩思苦逺别栁條新後㑹知何日空餘淚滿巾¶
　　書懐寄韋山¶
萬里不闗慮孤吟役此生風騷中㫖趣山水裏心情衆¶
木彫寒色空江噴暮聲終期謁君子同遶緑苔行¶
　　閒夜圍碁作¶
歸山終未遂折桂復何時且共江人釣松軒雪夜碁¶
<pb:KR4h0067_WYG_011-7a>¶
　　紙鳶¶
碧落秋方静騰空力尚㣲清風如可托終共白雲飛¶
　　春雨¶
散亂縈花塢空濛暗栁堤望迴腸已斷何處更鶯啼¶
　　夜坐懐故友¶
西風起窮巷衆木又彫零蕙浦月華白竹忩燈影青故¶
人難重見鄰笛不堪聽行傍秋池上孤吟對逺星¶
　　南陽道上各賦玉蝴蝶花一絶¶
<pb:KR4h0067_WYG_011-7b>¶
堪賞東君造化竒妝成蝴蝶滿纎枝粉融輕翅攅香蘂¶
疑是尋芳未去時¶
　　鄴北旅中懷友人¶
浮世多塵事悠悠難定期夢闌懐逺夜秋盡望鄉時道¶
在應無悶風澆自業詩何嘗歸釣渚搘肘一沉思¶
　　弔任瓘處士¶
一生長抱恨終亦是貧居遺信留孤鶴營墳賣古書竹¶
齋無俗物秋圃有寒蔬福善何言昧超然望太虚¶
<pb:KR4h0067_WYG_011-8a>¶
　　秋懐¶
落日流不住黙然空淚零敗莎侵陋巷疎葉滿閒庭有¶
趣窮風雅無機敵杳𠖇浮榮安足戀歸去亂山青¶
　　送友生下第南歸¶
頻頻退禮闈此去欲忘機霄漢貧難達江湖老獨歸程¶
遥秋浪叠村暝夜燈㣲應便為儒者翻悲古業非¶
　　邉城春望¶
獨望原西路離襟倍黯然青山遮故國絶塞度新年風¶
<pb:KR4h0067_WYG_011-8b>¶
聚沙迷岸烟開燒滿川歸心正無際驃騎莫留連¶
　　草¶
獨步髙原上依依動所思無人尋蕙徑落日滿江湄楚¶
澤晴芳處秦川晚翠時此中興廢事千古復誰知¶
　　送左眉州之任¶
分官離法署承命守眉州山館鄰孤寺春程過亂流江¶
雲長映日蜀魄似悲秋到郡揚清政遺黎病必瘳¶
　　楚江夜懐¶
<pb:KR4h0067_WYG_011-9a>¶
西風生逺水蕭颯度吟臺明月夜還滿故人秋未來寒¶
蛩啼暗壁敗葉下蒼苔誰念空江外年年首重迴¶
　　春日書懷¶
曽讀前書笑古今恥隨流俗共浮沉終期直道扶元化¶
敢為虚名役片心黙坐野禽啼晝景閉門官栁長春隂¶
世間事事須先退不待霜毛漸滿簮¶
　　離京日作¶
離歌豈忍樽前聽别恨無由醉裏消(余久不飲/故有是句)惟有梦¶
<pb:KR4h0067_WYG_011-9b>¶
魂歸此闕不知京洛路迢遥¶
　　夜泊江上¶
嵗莫峽中村維舟古樹根羣峰初落日夜後獨聞猿流¶
水自無盡客愁那可論平明離楚岸迢逓指吳門¶
　　新蟬¶
寂寂宫槐雨乍晴髙枝㣲帶夕陽明臨風忽起悲秋思¶
獨聼新蟬第一聲¶
　　寄獻廣南許虞部¶
<pb:KR4h0067_WYG_011-10a>¶
南國江山五十州星郎從此播芳猷詩窮雅道皆清唱¶
官重名曹未白頭望斷蠻村烟樹逺吟殘嶺月海風秋¶
三年政滿迎丹詔諫署重膺仄席求¶
　　送吉上人¶
新鴻并落葉正逐朔風飛此地仍分首何山是所歸問¶
程雲棧逺宿館雨燈㣲莫恨天涯别重尋志未違¶
　　秋夕書懐¶
官路時風漸識情一悲前計逺愁生深秋寒氣侵燈影¶
<pb:KR4h0067_WYG_011-10b>¶
半夜疎林起雨聲縣印終年拘吏役烟蓑何日避浮名¶
窮通休問巢蓮骨大抵無徒是至清¶
　　春郊閒行¶
風騷髙處謝知音公退何妨縱野吟弱栁不能牽别恨¶
片雲應念識閒心沙平古岸春潮急門掩殘陽暮艸深¶
凝望江臯動幽興數聲鐘磬出西林¶
　¶
　兩宋名賢小集巻十一¶
