# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.790055
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百五十四
<pb:KR4h0067_WYG_254-1a>¶
欽定四庫全書¶
　兩宋名賢小集巻二百五十四¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　竹齋詩集(三/)¶
　裘萬頃¶
　　送范光伯北行¶
𤣥冥将歸休勾芒已促装江邊疏栁青江上寒梅香有¶
<pb:KR4h0067_WYG_254-1b>¶
客當此時中流駕風檣欲學太史公窮汶泗沅湘吾聞¶
帝王州雄麗㡬錢塘疇昔駐大龍至今繪未央鷺洲横¶
渺瀰鳯臺摩青蒼名山與大川往往遥相望是間或小¶
留不妨日徜徉平生學屠龍袖手五字章兹逢賢主人¶
定知奏宫商追李逐杜陵相與升其堂要令千萬篇金¶
薤垂琳琅秋風鴻雁來因之東南翔寫君磊落胸&KR0506;我¶
離别腸¶
　　安樂窩示元徳弟二首¶
<pb:KR4h0067_WYG_254-2a>¶
往時病僧寮今為安樂窩昔病而今安所得良已多百¶
年直須臾一丘且婆娑倦翼栖茂林潛鱗渺重波方欣¶
隨所願豈復知其他朝來啟南窻羣山鬱嵳峩上有無¶
心雲乗風逺相過却觀聲利場紛紛正横戈到頭蠻與¶
觸勝屓能㡬何曷若休我心考槃依澗阿孟夏草木繁¶
雨餘氣清和四壁環斷碑經史宿星羅幅巾坐胡牀翛¶
然自吟哦因之成此詩要使兒童歌¶
清泉出石竇白雲卧山窩淋淫乍開霽原野歡聲多君¶
<pb:KR4h0067_WYG_254-2b>¶
廬近西峰其下林婆娑解衣坐磐石持竿釣清波主人¶
忘機心鷗鳥亦無他東魯與南郭泰山等峨峨周人何¶
人哉自許不啻過一朝離草堂山英遂横戈折轅不得¶
還如此俗駕何仰視前脩翁鉛刀比太阿余弟山林人¶
心平氣自和歡然樂簟瓢笑彼葷羶羅好書不厭觀佳¶
句時一哦煩賡紫芝曲為我醉時歌¶
　　題余仲祥松齋¶
芳妍桃李塲紛趨&KR1554;成蹊長松坐偃蹇遂爾不見知平¶
<pb:KR4h0067_WYG_254-3a>¶
生異時人不與俗轉移蕭然塵埃中擅此丘壑奇牕空¶
境逾清四壁風來吹抱琴揖蒼髯喜氣掀兩眉臭味既¶
與同相親不相違真期閲嵗寒可但忘調饑斯正如乃¶
翁佳處更過之直比千尺幹歴落不受覊只恐大厦成¶
梁棟各有施出處初何心山靈勿疑渠¶
　　贈拂雲主人¶
十年作計須種木一日不可使無竹道人于此得三昧¶
緑霧中間著蒼玉拂雲誰為名其居我亦同心雲巻舒¶
<pb:KR4h0067_WYG_254-3b>¶
相期直覔飛霞佩不用重拈種樹書¶
　　次余主簿仲庸梅韻¶
春醪欲氷木欲折急雨風吹不成雪玉妃夜墮廣寒宫¶
開作寒花賽清絶未須千樹種山巔且要㡬枝横水邊¶
暗香疎影尚無恙憑誰喚作西湖仙不妨琢句更馳送¶
一洗十年塵土夢鐵心元不為渠回眼底珠璣聊&KR0619;㺯¶
　　偶成¶
松徑煩風掃柴門為雨扃行携道人集坐對敬齋銘好¶
<pb:KR4h0067_WYG_254-4a>¶
事心常記閒談耳不聴觀空為時誤無異醉初醒¶
　　老屋¶
老屋乆欹側隨宜聊拄撑吾今且共住縁盡㑹須行雨¶
打從教壊風揺不用驚世間虛幻相聚散本無情¶
　　留淺沙¶
故山豈不好蕭寺亦堪居作意多成礙無心始自如鐘¶
魚飽香積枕簟熟華胥但惜詩成後旁無阿買書¶
　　寄題喻髙士澹軒¶
<pb:KR4h0067_WYG_254-4b>¶
世事邯鄲枕生涯老子書能知澹中味雅稱竹間居石¶
徑排雲入霜根帶月鋤紛華不到眼贏得玩清虛¶
　　晚步¶
日落欲閉户風清聊杖藜千山猶帶雨一逕已無泥㶁¶
㶁水聲急悠悠雲影低催歸縁底事著意傍人啼¶
　　榮姪試周¶
汝生方滿嵗伯髮已星星桑苧甘投老蘭蓀喜向榮席¶
間無一印帷下有諸經莫學魚兒戲來年快聚螢¶
<pb:KR4h0067_WYG_254-5a>¶
　　次王成之韻¶
誰遣氷魂照夕陽揺揺一任北風凉眼前共有㡬多蕊¶
鼻觀胡為如此香佳實㑹須歸列鼎孤標已自壓羣芳¶
鴻毫我欲従君賦未害平生鐵石腸¶
　　兀坐有感¶
忘言編簡倦三復適意絲桐聊再行已共白雲論乆要¶
更尋青鳥問長生按行泉石苔侵履披拂松篁露濕纓¶
此事洪崖我知舊歸歟端合與同盟¶
<pb:KR4h0067_WYG_254-5b>¶
　　有感¶
正爾雙泉憶舊逰排江聞又有歸舟誰能不作千年調¶
夢斷真成萬事休傾葢向東情莫逆生芻無計淚空流¶
重雲已失鵾鵬影愁絶滄浪一白鷗¶
　　送張髙安入京¶
青衫十載蟾宫客黑綬三年鳯嶺頭循吏聲名陽武今¶
故家風味富平侯江邊休嘆雙鳬去天上行看一網收¶
入簉鵷班立仙仗莫忘回首顧沙鷗¶
<pb:KR4h0067_WYG_254-6a>¶
　　用黄子益韻二首¶
青衫日日困塵沙安用浮名與世誇已過半生真是夢¶
未荒三徑且還家恨無沉水紆香穂喜有寒泉瀹茗花¶
袖却西歸遮日手園林幽處看桑麻¶
睡起忙然思慮少病餘猶覺應酬艱招揺風月聊須竹¶
收拾雲烟幸有山但要世縁隨手斷莫憂詩債㡬時還¶
追奔富貴非吾事且占林泉一味閒¶
　　寄劉擇之新居成¶
<pb:KR4h0067_WYG_254-6b>¶
西風吹雁過我廬特地傳君一紙書九載不須論舊事¶
萬金良喜得新居春回院落花侵座雨過池塘水遶除¶
我欲退之門下去却愁無處覔金魚¶
　　題懐秀堂¶
莫教滿地長莓苔杖履従今日日來曲逕隨要松巷轉¶
柴門須對石橋開牆頭花木因時種案上圖書任意堆¶
幸有林泉可投老忍将雙脚踏塵埃¶
　　竹齋述事¶
<pb:KR4h0067_WYG_254-7a>¶
夢魂驚斷𦕈難續卧聴竹裏風冷冷寒蛩争鳴遶四壁¶
缺月半墮横疎櫺平生細字髮欲白午夜短檠燈尚青¶
稻粱作計吾不願願學滄海鴻飛冥¶
　　大雪次前韻五首¶
雨師風伯妙天機幻出乾坤一段奇曉對青山渾似畫¶
夜看黄巻可忘飢金貂換酒非吾事鐵甲屯邊正此時¶
漠北殘魂應凍死書生猶賦采薇詩¶
天孫雲裏散支機飛墜人間分外奇勾引芳樽留客醉¶
<pb:KR4h0067_WYG_254-7b>¶
栽培玉粒療民飢幅巾籬落尋梅處一舸江湖釣月時¶
妙處惟詩可摹寫却憐老去不工詩¶
誰扶天女下氷機剪水成花片片奇影落池塘波不動¶
寒侵鷗鷺色皆飢縦横萬舞風回處表裏雙清月霽時¶
浪戰未能無寸鐵對人羞誦醉翁詩¶
伊人元不墮危機踏凍衝寒正自竒只怪飛花無處避¶
都忘炊玉有時飢月明剡水回舟夜嵗暮梁園作賦時¶
一段風流誰得似只今王謝却能詩¶
<pb:KR4h0067_WYG_254-8a>¶
誰知天巧出元機但怪飛璚過眼奇瞑立風枝寒雀倦¶
愁吟水谷曉猿飢蘆花洲渚月明夜栁絮池塘春暮時¶
此景人間不長有寫真傳影正須詩¶
　　題小桃源¶
半月池邊倚瘦藤望仙臺上岸烏巾塵埃一㸃不到地¶
花木四時長是春載酒豈無好事者爛柯應有著碁人¶
請君更種桃千樹凖擬漁郎來問津¶
　　次伯仁善利閣¶
<pb:KR4h0067_WYG_254-8b>¶
看經堂中鐘磬鳴看經堂外水雲清山連逺渚鳥飛急¶
風入輕帆舟去平烟樹不妨留夕照塵纓正欲濯寒泓¶
憑誰為我問造物乞與少陵常眼明¶
　　挽霞溪髙縣丞二首¶
少年挾䇿上金鑾三拜郎官鬢未班不説知音在霄漢¶
但知投老向雲山栁絲陰裏陶潛樂花錦香中潘岳閒¶
逝者不堪人事異洪崖亭下水潺潺¶
公家元在洪崖宅自是洪崖向上人嗜酒一生真簡淡¶
<pb:KR4h0067_WYG_254-9a>¶
風標八表更精神紛紛偶厭人間事去去歸尋洞裏春¶
朱紱只今無覔處但餘佳句鎮長新¶
　　九齡弟寄悲秋四詩因次¶
不到青雲志未休近來何事却悲秋短檠雙目元無恙¶
快讀詩書莫浪愁¶
圖書繞屋未為貧想見長吟日閉門西社諸公乆寥落¶
不知招得㡬人魂¶
幸看平生古戰塲不妨髙卧到羲皇一朝冀北空凡馬¶
<pb:KR4h0067_WYG_254-9b>¶
須信驊騮道路長¶
支離病骨怯初寒眼底清愁更萬端勉和新詩寄鴻雁¶
江城夜月覔君看¶
　　余既得烏石岡西望葛壇在雲霄中相去雖逺山¶
　　勢不斷林木歴歴可數異時乞靈仙翁不難矣喜¶
　　而成詩寄葛壇主人¶
東西知隔㡬牛鳴山勢綿綿若引繩待向岡邊結茒屋¶
幅巾遥禮夜壇燈¶
<pb:KR4h0067_WYG_254-10a>¶
　　寄張仲符時得烏石岡地二首¶
今人那似古人賢一鍤隨身日醉眠此老有靈應笑我¶
區區常費買山錢¶
寸田尺地可長乆此訣劉郎却未傳他日馭風蓬島去¶
漫留陳跡在山巔¶
　　次敬叔韻二首¶
玉鑑氷壺一段清鐵中誰與鬭錚錚眼看萬里雲霄路¶
不信驊騮地上行¶
<pb:KR4h0067_WYG_254-10b>¶
别我新詩有許清玉聲金韻兩琮琤筆端定有翻三峽¶
乞與餘波賦贈行¶
　　次李司直韻二首¶
老來方欲卧林泉一躡紅塵只自憐己與山靈有成說¶
秋風歸騎急加鞭¶
清虛絶跡竟何為自笑平生頗好之正路倘非君得似¶
冥行未免用多岐¶
　　别胡仲立次敬子伯量二丈韻二首¶
<pb:KR4h0067_WYG_254-11a>¶
修水相望無百里從來人物勝西昌𢎞齋自是朝陽鳯¶
伯仲行看接翼翔¶
乾枯如我真何用漫結蒲團竹椅縁緘口向人無一語¶
此燈他日遣誰傳¶
　　次余求之坐間所賦¶
地僻不聞車馬閙官閒但覺屋廬深擺除詩債寂無事¶
一炷爐香觀此心¶
　　酧余求之二首¶
<pb:KR4h0067_WYG_254-11b>¶
枕中乆已黄梁熟鏡裏徒教白髪垂但得漁樵分半席¶
此生何必要人知¶
雨後輕窻無一塵窻前松竹更清新不妨踏遍莓苔地¶
遺我青鞋有故人¶
　　錢仲庸主簿入京三首¶
風帆轉眼即長安好在交逰半達官既有王陽知貢禹¶
不妨乗興一彈冠¶
孤山梅蕊正開時杖屨還須訪水湄莫遣氷魂嘆牢落¶
<pb:KR4h0067_WYG_254-12a>¶
只令和靖自吟詩¶
野梅官栁只供愁空倚鄱江百尺樓待倩天邊㡬鴻雁¶
為傳消息到皇州¶
　　别曺教授三首¶
一嵗與君三别離盍簪此去定何時梅花未必堪相寄¶
待倩郵筒寄小詩¶
従渠栁色自青青莫為行人賦渭城只恐南牆舊時竹¶
誤隨風雨作離聲¶
<pb:KR4h0067_WYG_254-12b>¶
江花岸栁太多情長逐春風管送迎我亦思歸歸未得¶
夜窻愁聴杜鵑聲¶
　　次吳長文見寄時有衡山之役¶
夜半詩成欲寄君夢魂飛渡楚江津怡怡前日如兄弟¶
今作東西南北人¶
　　次吳司理見貽二絶韻¶
未全得喪日悲懽内樂知誰夢見顔君看上池無限水¶
不将涓滴到人間¶
<pb:KR4h0067_WYG_254-13a>¶
湛然胸次幸清明忍看人間勢利輕我輩相知端有道¶
未應膠漆付雷陳¶
　　寄題真愛堂三首¶
終南佳處暫栖遲堪笑唐朝左拾遺渠但借山為捷徑¶
山中滋味豈曾知¶
真實愛山今有誰此心&KR0400;鶴亦難欺看來却是朱居士¶
不愧昌黎五字詩¶
築堂誰不要看山往往襟期了不闗欲識此翁髙絶處¶
<pb:KR4h0067_WYG_254-13b>¶
一心長在白雲間¶
　　安樂窩三首¶
天闕飛來三大字雲山留住一閒身老仙駕鶴蓬萊去¶
丹竈而今屬後人¶
孤山嘗試一登臨歸夢紛然繞故林箇是平生安樂處¶
清泉白石總闗心¶
生來嵗晚寄南窻燕坐常聞御墨香却笑到天亭上客¶
日将茗粥攪枯膓¶
<pb:KR4h0067_WYG_254-14a>¶
　　有感二首¶
絶憐修竹知人意更愛雙泉不世情回首舊逰渾似夢¶
却因多難悟無生¶
三四知音總道山荷鉏吾獨在田間人言病驥猶堪秣¶
㐲櫪何心十二閑¶
　　髙安别蘇野塘三首¶
獨立每憐陶靖節北窻終日傲羲皇如今我亦無儕輩¶
逺把心期付野塘¶
<pb:KR4h0067_WYG_254-14b>¶
胸中泉石真成癖紙上雲烟總是詩分我魚舟三四箇¶
故山歸去弄漣漪¶
交葢纔傾便話離絶憐立馬送君時梅花未必堪相寄¶
待倩郵筒寄小詩¶
　　題希亮畫¶
晚牧歸來月在山夜深茒舍不勝寒栖烏欲動催翁超¶
快傍烟汀把釣竿¶
　　題昭君圖¶
<pb:KR4h0067_WYG_254-15a>¶
紛紛争賂毛延夀今日丹青竟不傳萬事無過真實處¶
後人贏得寫嬋娟¶
　　題老梧畫巻四首¶
中興以前作山水只說李成與郭熙誰知淳熙有此老¶
健筆不減巨然師¶
吏隠三年楚水頭每隨鳬雁&KR0891;扁舟歸來喜色驚鄰里¶
分得瀟湘一片秋¶
何處移來一川竹空濛烟霧襲人衣其間應有葛陂杖¶
<pb:KR4h0067_WYG_254-15b>¶
時出林稍帶雨飛¶
謖謖風前荷葉枯揺揺霜後蓼花疎舂鋤舊有江湖約¶
數輩相依正要渠¶
　　窻前古槐二首¶
密葉緐陰畫不成捲簾雙眼為渠明人間炎熱無來處¶
贏得軒窻分外清¶
去嵗西湖避暑來藕花無數眼慵開而今歸卧洪崕側¶
看盡飛泉看古槐¶
<pb:KR4h0067_WYG_254-16a>¶
　　題針得羮字韻¶
一寸堅剛鐵琢成綺羅叢裏度平生看時稚子㪣成釣¶
釣得魚兒便作羮¶
　　題箋¶
六七葉廬秋雨裏兩三箇雁夕陽邊青天萬里渾無礙¶
衝破寒潭一抺烟¶
　　簡瑄上人¶
千里歸來覔故林朱絃雖在少知音春風玉几山前路¶
<pb:KR4h0067_WYG_254-16b>¶
忍負平生一片心¶
　　簡瑄上人借楞嚴經¶
石室雲山鎮日扃午雞啼處睡初醒案頭尚有爐熏在¶
試讀楞嚴一巻經¶
　　題瑄上人隠室¶
閩浙相望兩道塲上人曾竈室中香直須了却舊公案¶
莫向空山便隠藏¶
　　題破塵讀經所¶
<pb:KR4h0067_WYG_254-17a>¶
試為衆生破一塵出經為筏度滄溟持渠到岸無驚畏¶
復破㣲塵納此經¶
　¶
　¶
　¶
　¶
　¶
　¶
<pb:KR4h0067_WYG_254-17b>¶
　¶
　¶
　¶
　¶
　¶
　¶
　¶
　兩宋名賢小集巻二百五十四¶
