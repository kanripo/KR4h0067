# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:38.572268
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一
<pb:KR4h0067_WYG_001-1a>¶
欽定四庫全書¶
　兩宋名賢小集巻一¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　楊文公集¶
　楊億字大年建州蒲城人七嵗善屬文雍熙初年十¶
　一召試詩賦授秘書省正字淳化中命試翰林賜進¶
　士第真宗朝厯官知制誥天禧中拜工部侍郎翰林¶
<pb:KR4h0067_WYG_001-1b>¶
　學士兼史館修撰卒贈禮部尚書諡曰文有括蒼武¶
　夷潁隂韓城退居汝陽蓬山辭榮冠鼇等集内外制¶
　刀筆¶
　　奉和御製社日詩¶
仙掌凌空沆瀣秋大田多稼似雲浮天邀霽景芙蓉闕¶
江上殘芳杜若洲東觀羣儒宣宴樂南荆遺俗重嬉逰¶
宸章忽降容瞻覩疑是神龜負九疇¶
　　奉和御製重陽五七言詩¶
<pb:KR4h0067_WYG_001-2a>¶
宸居瑞靄重閶闔正來風憀慄驚秋氣豐穰美嵗功曉¶
煙籬菊嫩宵露畹蘭紅重九登髙㑹歡虞處處同¶
民在華胥正樂康高秋賔鴈指衡陽蒹葭漸見凝清露¶
鶗鴂先驚歇衆芳節值登高真勝㑹年逢大有是殊祥¶
宸心悦豫流新唱星漢垂文示八方¶
　　奉和聖製南郊禮畢五言六韻詩¶
燔柴就陽位烟燎達高穹掃地鉶㽅潔嚴更鼓角雄天¶
心侔兊悦皇澤比春融帝享惟馨徳民蘇解愠風周郊¶
<pb:KR4h0067_WYG_001-2b>¶
四祭重漢畤五祠同靈貺昭𤣥感神光望拜中¶
　　奉和御製契丹出境將議迴鑾五言六韵詩¶
戎輅巡河右天威讋鬼方五營開細栁三令凛飛霜氛¶
祲消千里聲明耀八荒靈旗風助順黄道日呈祥偃草¶
邊闗静迴鑾海縣康欣陪從臣末歸蹕奉髙驤¶
　　奉和御製南郊七言六韻詩¶
潔齋恭已奉蒼旻報本圜壇備物陳酒縮楚茅三獻畢¶
灰飛嶰管一陽新高空瑞氣長隨輦永夕清霜暗濕巾¶
<pb:KR4h0067_WYG_001-3a>¶
泰畤迎年嚴漢祀六宗祈福盛虞禋鴻恩渙汗霑窮髪¶
睿藻昭回動紫宸庻類熈熈䝉帝力徒知擊壤効堯民¶
　　奉和御製喜降時雪七言四韻詩¶
一夕香街布玉塵檀欒勁節露貞筠兔園置酒皇歡洽¶
栢殿賡歌睿唱新麥秀原田初望嵗花開苑樹忽驚春¶
豐穰薦瑞民心悦高下還隨帝澤均¶
　　後苑賞花應制(以時字為韻咸平/四年三月十八日)¶
宫花如錦水連猗翠輦尋芳正是時禁苑定知人未識¶
<pb:KR4h0067_WYG_001-3b>¶
朱欄除有蝶偷窺艷烘曉日迷天仗香逐輕風落酒巵¶
何幸㣲臣陪鎬宴蓬壺春漏正遲遲¶
　　又應制賦射弓詩(以弓字/為韻)¶
水漲芳塘緑花開禁籞紅同瞻萬乗主親御六鈞弓曲¶
應騶虞節春迴太皡功還須殪大兕何啻落驚鴻一箭¶
天山定三邊虎穴空潯陽射蛟者寜與此時同¶
　　後苑賞花應制(以春字為韻咸/平五年三月)¶
雲羅霞綺媚芳辰瓊圃花開爛漫春風逓清香隨鳯輦¶
<pb:KR4h0067_WYG_001-4a>¶
波涵倒影落龍津仙葩四照烘初日濃艶千苞賜近臣¶
向晚天街戴歸處逰蜂舞蝶自隨人¶
　　宣召赴龍圗閣觀太宗御書應制(五年/十月)¶
非烟蔥蔚蒼龍闕紫府深沉大帝居羣玉中天開䇿府¶
神龜温洛薦圗書珠官岑寂經行處金簡熒煌拭目初¶
曾是先朝受恩者因探禹穴涕漣如¶
　　後苑賞花釣魚應制(六年三月/十六日)¶
宜春小苑斗城傍錫宴羣仙奉紫皇漢沼乳魚偏傍釣¶
<pb:KR4h0067_WYG_001-4b>¶
青陵舞蝶自尋芳波平鰲背浮崑閬日轉金莖艶赭黄¶
滿酌流霞侍臣醉暖風宫蘂雜爐香¶
　　别賦賞花一首¶
仙山靈沼五城西曉日花光照彩霓露濯氷蠶鋪瑞錦¶
風吹水麝折香臍芳葩㪚採添蜂蜜紅片狂飄雜燕泥¶
曾識壺中舊春色桃源重到路猶迷¶
　　龍圗閣㑹宴應制¶
册府藏書在紫薇退朝稽古助論思中天召宴衢樽滿¶
<pb:KR4h0067_WYG_001-5a>¶
乙夜觀文列象垂綵鳯翩翻巢綺閣靈龜夭矯冠金碑¶
大風發唱羣臣和元首康哉庶績熈¶
　　秘閣賜讌送右諫議大夫种放得假歸終南山應¶
　　制¶
𤨏闈聊輟皂囊封賜告歸尋一畆宫闗路蒲輪千里逺¶
巖扉蕙帳幾年空百壺天酒凝甘露二雅宸章揜大風¶
舊隠暫還非久住心期獻可沃堯聰¶
　　初至郡齋書事¶
<pb:KR4h0067_WYG_001-5b>¶
地去京華逺年逢旱暵餘羣胥同黠馬比戸甚枯魚煦¶
嫗心空切澄清志莫舒棼絲殊未治錯節詎能除聴訟¶
棠隂宻行春栁影疎賔筵求婉畫僧舍問真如踰月窺¶
除目經時絶傳車素飡徒自飽投刃豈曽虚盈耳嫌敲¶
扑堆牀厭簿書故園無數舍長日歎歸歟¶
　　次韻和十六兄先輩見寄¶
秋風苦憶鱠霜鱗暫剖銅符出紫宸一路雪寒多挾纊¶
幾程山險欲摧輪清香撲鼻梅林近秀色凝眸麥隴新¶
<pb:KR4h0067_WYG_001-6a>¶
閉閣草𤣥終寂寞下車為政尚因循尋僧不厭攜笻逺¶
愛客寜辭舉白頻簿領孜孜防黠吏丘園矻矻訪通民¶
魚鹽自與滄溟接鷄犬仍將白社隣官滿㑹須抛印綬¶
武夷歸去作閒人¶
　　次韻和章子美對雪¶
破臘連空粉絮飄離離一陣長山苖旗亭誰氏來沽酒¶
臺笠何人去採樵背日旋依松澗積迎風先傍藥畦消¶
袁安此際偏無賴獨揜閒門對一瓢¶
<pb:KR4h0067_WYG_001-6b>¶
　　送章頔歸鄉¶
蕪穢休嗟負郭田蹉跎自過鹿鳴筵荆山玉璞空三獻¶
梁苑風塵已十年疏入禁中猶未報賦成都下早曾傳¶
獨攜書劍歸閩嶺共汎烟波入楚天獵獵酒旗邀舉白¶
招招魚艇勸烹鮮碁枰鬬勝疑成癖砧杵驚愁已廢眠¶
驛路數程煩托乗郡齋終日喜談𤣥如何棄我還家去¶
相送津亭一黯然¶
　　郡齋即事書懷十二韻呈諸官¶
<pb:KR4h0067_WYG_001-7a>¶
長樂疎鐘自厭聞漢庭誰不惜離羣舟浮一水波瀾闊¶
路入千山杳靄分郡閤先憂迷簿領村田聊得問耕耘¶
疲民深喜猶安堵(去年小儉/幸免流亡)黠吏那知便舞文(鹽酒案/吏陳元)¶
(凱受賄為奸舞文/變法其事已敗)照膽求瑕空察察飲氷為政漫云云¶
元臺已分嘲揚子桑野須防誚使君别𣲖東傾連漲海¶
故園西望隔晴氛黛鋪逺岫秋將晚綺㪚餘霞日欲曛¶
小檻報春梅爛漫滿空呈瑞雪繽紛題詩到處尋紅葉¶
置酒終朝㸔白雲符竹偶分慙出守櫜鞬暫佩愧從軍¶
<pb:KR4h0067_WYG_001-7b>¶
石渠舊署頻牽夢室有芝蘭閣有芸¶
　　郡齋西亭即事十韻招麗水殿丞武功從事¶
郡齋退食復何為縱目西亭景物竒叠嶂雨餘泉眼出¶
澄潭風静釣絲垂城臨古戍寒蕪闊路轉荒村野彴危¶
幾處唱歌聞白紵誰家酤酒見青旗蝶隨游屐穿花徑¶
犬吠行人隔槿籬桃李成蹊春盡後魚鹽為市日中時¶
桑麻萬頃晴氛㪚絲竹千門夕照移吟際嶺雲飛冉冉¶
望中壠麥秀離離烟迷喬木鶯遷早水滿方塘鷺下遲¶
<pb:KR4h0067_WYG_001-8a>¶
鶴葢翩然肯相顧主人終宴豈知疲¶
　　送張彛憲歸鄉¶
處處春波滿稻畦海棠零落子規啼一麾逺郡留方滯¶
十里長亭又解攜後夜灘聲妨客夢初晴雲物入詩題¶
到家為問田園事桃李猶應有舊蹊¶
　　送韓永錫歸闕(永錫業三傳/又善小篆)¶
縉雲六載掌闗征學得陽氷小篆成逋客幾人曾識面¶
(高士潁川傳陳/高君之執友)仙山到處便題名桑郊又是乗軺去鈴¶
<pb:KR4h0067_WYG_001-8b>¶
閣虚煩解榻迎舊讀春秋究㣲旨何須苦説不知兵¶
　　次韻和致仕李殿丞寅見寄之什因以紀贈(李公/寓居)¶
　　(厯陽近遷/于洪井)¶
鄉國馳名幾十春鳴臯一旦九天聞翔鸞棲棘曾為吏¶
金鼎調梅未致君百里象雷嫌碌碌(公嘗權厯/陽縣政)片言折¶
獄厭云云(公任三衢/司理數考)詩名已是齊康樂筆力何曾減右¶
軍抗表忽然干鳯扆拂衣殊欲謝人羣都縁梁范慵為¶
賦且免鍾山被勒文清夜獨吟牛渚月髙秋時望帝鄉¶
<pb:KR4h0067_WYG_001-9a>¶
雲鯉庭禀訓門逾盛蘭苑傳芳氣益熏盡室逺依洪井¶
側直鈎猶釣楚江濵西山有藥應須餌待㸔蜺旌入紫¶
氛¶
　　京師故人有以隴西鸚鵡遺予者因畜養之去年¶
　　出守縉雲提挈而至性靈甚慧觸類能言公退翫¶
　　之常若不足忽遇疾而逝因命瘞于小園作詩一¶
　　章聊以追悼識者無罪予以貴畜也¶
隴山秋樹舊巢傾逺向江東逐斾旌去國夢魂應繚繞¶
<pb:KR4h0067_WYG_001-9b>¶
入春喉舌漸分明一聲警露何愁鶴百囀遷喬肯讓鸎¶
終日雕籠心不戀經年丹觜色猶輕思歸悒悒因成疾¶
顧主依依尚有情死葬小園芳草地夜來經雨緑苔生¶
　　麗水甄殿丞移疾請告¶
數日不逢黄叔度胸中鄙恡一時生如何民瘼偏能療¶
却是詩魔未得平夏景清和妨命駕元臺寂寞阻飛觥¶
欲親高論無由得須作文殊問疾行¶
　　威上人¶
<pb:KR4h0067_WYG_001-10a>¶
五藴已空諸漏盡林間行道十年餘吟成南國碧雲句¶
讀遍西方貝葉書清論彌天居士伏高情出世俗流疎¶
問師心法都無語笑指孤雲在太虚¶
　　次韻和係郡齋書事之什(係今/名化)¶
竹使貪為郡金門懶上書征途沿木合(縉雲有木合嶺/若蜀道之棧閣)¶
(也/)官舍類樓居(郡齋杳在山頂平地甚狹/四靣多搆亭榭以翼之)宻葉藏啼鳥¶
澄潭躍戲魚波光揺島嶼霽色露門閭圃蕙光風拂山¶
苖淑氣嘘開樽空愛客函丈孰宗予清唳頻思鶴長鳴¶
<pb:KR4h0067_WYG_001-10b>¶
幾厭驢(王武子雅好驢/鳴予起所不喜)顔貧一瓢足嵇懶尺題疎薄宦¶
無勞説長謡任所如神明定來舍莊室正虚虚¶
　　次韻和章頔見寄¶
鷄忩十載共論文蘭室依然有舊薰雨雪共抛修竹苑¶
烟霞獨訪武夷君隋珠照乗元無類天驥追風定不羣¶
犬子賦成猶未獻飄飄詞氣已凌雲¶
　　孫及歸吳興(生近游/永嘉)¶
家在霅溪傍汀蘋遶舍香草𤣥偏寂寞為客苦恓惶澤¶
<pb:KR4h0067_WYG_001-11a>¶
國聊傾葢春闈早擅場陔蘭行可採月桂自應芳税駕¶
臨滄海逥轅指大梁裂裳趨逺道負未及高堂季子裘¶
雖敝安仁鬢未蒼明年杏園裏輒莫負春光¶
　　己亥年郡中夏旱偏禱羣望喜有甘澤之應¶
旱魃偏為虐陽烏益以驕何曾柱礎潤惟恐土山焦請¶
禱彌增潔隂靈亦孔昭雲興不待族風細欲鳴條隠轔¶
雷車轉霏㣲雨足飄層雲低帀野鴻霈近連宵庭樹含¶
佳色村田長善苗蘚痕縁屋壁泉脉吐山椒轍鮒那憂¶
<pb:KR4h0067_WYG_001-11b>¶
涸園蔬豈待澆官渠逗水急客路裛塵銷掾吏階前賀¶
耕夫隴上謡秋成知有幸嵗欲近𤣥枵¶
　　寄草徴君¶
水陸都無數舍程魚符龜印苦相縈夢魂長繞龍門坂¶
姓字終懸月旦評鮑室清琴應獨撫融樽緑醑共誰傾¶
春深詩石苔衣駁雨過書齋草帯生鴻寳枕中初得術¶
丹臺籍上已題名清談宛有南臺體嘉遯全忘北闕情¶
金馬深嚴堪避世滄浪清淺未沾纓諸儒正議明堂事¶
<pb:KR4h0067_WYG_001-12a>¶
軋軋蒲輪即奉迎¶
　　次韻和衢州席刑部早秋¶
朱火熒熒向夕流林間一葉忽驚秋風來野渡聞漁笛¶
霧斂晴天見蜃樓艶愛芙蓉開幕府香憐杜若老汀洲¶
使君鬢畔多𤣥髪臨水登山不用愁¶
　　次韻和席衢州憶洛陽春遊十四韻¶
周漢經營迹未遐山川形勝最堪嘉前瞻闗塞千尋出¶
旁逗伊流一𣲖斜子晉鳯笙調夜月宓妃羅襪映朝霞¶
<pb:KR4h0067_WYG_001-12b>¶
(洛神賦云逺而望之/皎若太陽昇朝霞)何人貰酒青樓曉幾處尋春紫陌¶
賖駿足每從金埒試芳叢多展翠帷遮出逢勝境爭飛¶
葢歸逼殘陽競走車庭竹惹烟披嫩籜臯蘭裛露長新¶
芽嵩峯崷崪疑摩斗洛水清冷欲見沙萬井閭閻真陸¶
海九重宫闕是天家禁林日暖空啼鳥御苑風㣲自落¶
花闗路行人偏絡繹津橋賈客苦諠譁何當獻賦論遷¶
鼎便欲抛官學種𤓰江海三年勞夢想田園二項有生¶
涯應知父老沾堯化長挈壺漿望翠華¶
<pb:KR4h0067_WYG_001-13a>¶
　　聞道卿途中授計司判官(罷東陽得告歸泉州寜/覲行至建安而有是命)¶
幾年華省冠名曹歸棹夤縁入海濤纔奉色難馨夕膳¶
便將心計析秋毫政成&KR0276;女生祠在地近明光伏奏勞¶
夜直乍諳綾被暖晨趨頻見露盤高共期晝日承三接¶
莫許秋風長二毛為郡今來最卑屑勸君休更夢懸刀¶
　　郡齋西亭夜坐¶
涼颸初拂樹皓魄正當軒宿鳥林間定流螢草際翻蒼¶
茫迷野色嘲&KR1116;辯方言角罷重城揜漁歌别浦喧斷蛩¶
<pb:KR4h0067_WYG_001-13b>¶
吟壞壁寒杵出遥村樹影成帷宻灘聲激箭奔夜長風¶
露冷川逈水煙昏對景都無寐㝠心契混元¶
　　秋晚¶
秋晚彌岑寂天空見泬寥溪流拖白練樹葉剪紅綃露¶
菊英初吐霜鐘韻漸調清光開旭旦爽氣逐驚颷鷹擊¶
秦原逈鴻歸楚水遥星高漢將出膠折塞兵驕元亮田¶
多廢安仁鬢恐凋功名殊未立對景自無憀¶
　　送温州聶從事赴闕(從事先從此/郡移任永嘉)¶
<pb:KR4h0067_WYG_001-14a>¶
佩鞬來海上七見嵗星移務劇操刀割書成揷羽馳詩¶
傳百越徧詔下九霄遲束帯朝閶闔歸艎汎渺瀰舊逰¶
聊稅駕雅飲且軒眉鄭驛歡相接牙絃辱所知病驚瓊¶
樹瘦醉露玉峯竒上馬便西笑何須訴酒巵¶
　　送章安世赴舉¶
螢燭辛勤十載餘藹然高價滿州閭一枝未折仙人桂¶
千里又隨鄉老書梁苑雪花成賦後禹門雷鼓化鱗初¶
山城日日望春牓莫遣南來音信疎¶
<pb:KR4h0067_WYG_001-14b>¶
　　偶興¶
芳蘭滋九畹蕭蒿亦旁植威鳯翔丹山鴟梟猶接翼雅¶
琴歌南風蛙鳴不容息驪珠媚清川魚目光激射薰蕕¶
豈同器雲壤自懸隔咄咄來逼人薨薨止于棘發跡由¶
屠沽操心希桀跖天形固殘毁吏曹嘗擯斥狠羊逺刀¶
杌黠馬委銜䇿心同溪壑險惡比丘山積天聴本聰明¶
神道尤正直當用禦魑魅豈令為鬼蜮舂喉魯陽戈鉤¶
頸子雲㦸肉委餓虎溪屍投窮髪北飢鷹礪吻啄猰貐¶
<pb:KR4h0067_WYG_001-15a>¶
磨牙食魂氣縶酆都膏血塗荒磧去草絶本根決疽恣¶
鍼石所居必汚瀦遺種盡刳剔渠魁已殱殄非類彌怵¶
惕稂莠既芟夷善苗漸滋殖君子益知命視履加平昔¶
小人競革音滅身在漏刻堯民率可封湯網從此釋永¶
躋仁壽期共造華胥域¶
　　到郡滿嵗自遣¶
迢逓分符竹因循度嵗華地將鯨海接路與鳯城賖觸¶
石雲頻起衘山日易斜潮平聚漁市木落見人家吏隠¶
<pb:KR4h0067_WYG_001-15b>¶
偏知幸民謡豈敢誇無嫌勾漏僻且得養丹砂¶
　　已亥年十月十七大雪¶
六出俄承瑞三農始告休兎園陳㫖酒金屋御重裘壠¶
麥青猶短臯蘭紫尚稠嚴颷一夕起瑞霰滿空浮林迥¶
瓊花吐峯孤玉笋抽疏鱗鏤屋瓦淨練曵溪流北户寒¶
威盛南方沴氣收時和人冨壽卒嵗好優游¶
　　郡中即事書懷¶
海隅為郡真卑屑簿領沉迷箠楚喧王事更逾星火急¶
<pb:KR4h0067_WYG_001-16a>¶
吏曹何啻米鹽煩甘棠聴訟曾無倦丹筆書刑幸不寃¶
境上送迎慚置驛齋中宴喜懶開樽逢人未免腰如磬¶
議政常防耳屬垣鮑臭恐將羣小化蟲疑難與俗流論¶
却思寂寞棲天禄爭得逍遥似漆園外地麄官如竹葦¶
一麾出守豈堪言¶
　　次韻和潤州劉度支見寄之什¶
卜隠林泉未有期春田耕事欲慿誰一辭左掖鴛鸞侣¶
兩見南州橘柚垂酌醴不妨留客醉飲氷長是畏人知¶
<pb:KR4h0067_WYG_001-16b>¶
頒條求瘼無他術深恨期年報政遲¶
　　郡民以嵗稔刑清相率為齋以報善政永嘉聶從¶
　　事賦詩紀其事因依韻足成一百言以謝之¶
為郡臨甌越雲泉興未乖歡謡乏襦袴歸思滿荆柴偶¶
遂豐年望潛將樂土偕流民爭襁負兇黨絶椎埋精力¶
姦多露清心政自諧羣生不疵癘比屋已綏懐輙詣金¶
人宇同修香積齋漫勞歌邵父方待拍洪厓治行非尤¶
異傳聞及等儕雕章忽垂贈屬和愧滛哇¶
<pb:KR4h0067_WYG_001-17a>¶
　　嵗莫有懷¶
逺辭金虎觀來守縉雲城鳴律行將盡枯荄又向榮匏¶
𤓰宣父嘆江海子牟情求瘼曾無術投虚豈有聲帝鄉¶
成久别天吏苦遄征漫貯青霞想惟愁素髪生澄清慵¶
攬轡蕪穢欲歸耕簿領非吾事丹臺有姓名¶
　　次韻和詶永嘉聶從事除夜之作¶
三百六旬今夜盡寥寥虚室獨凝神蓮城五鼔欲催曉¶
(按圗記郡城/號蓮花城)梅嶺一枝先報春鄒律漸催隂谷暖堯蓂¶
<pb:KR4h0067_WYG_001-17b>¶
㸔傍土階新海隅留滯年華長坐對寒缸浩歎頻¶
　　章徴君見和所寄詩再次本韻酬贈¶
武夷山秀建溪清身隠心閒事不縈前古是非為已任¶
故鄉人物與誰評勸農春隴巾頻折逢客秋郊葢暫傾¶
綵服趨翔娛壽母(詩頌曰魯侯燕/喜令妻壽母)絳帷談論誘諸生潁¶
流洗耳殊非達谷口躬耕亦近名博奕自堪消永日絲¶
桐兼得助高情莫嫌霜雪將侵鬢須嘆塵埃漸滿纓早¶
晚鳴騶催上道聖君虚左欲相迎¶
<pb:KR4h0067_WYG_001-18a>¶
　　中春喜雨¶
土膏初脉起東作向農時隠轔雷車轉霏㣲雨足垂龍¶
蛇爭奮躍桃李漸離披流潤先從葉餘波更及私謳謡¶
耕夫喜滲漉稻畦滋連夜空階滴愁吟水部詩¶
　　聞北師克捷喜而成詠¶
嵗晏層氷合烟塵起朔陲文昌先命將羽檄便徴師天¶
逈星狼滅宵寒月魄虧前軍臨瀚海後騎縛閼氏薊北¶
胡沙静河南露版馳遼陽諸父老重覩漢官儀¶
<pb:KR4h0067_WYG_001-18b>¶
　　洞溪慶道人歸上都(近之厯陽雖久寓/縉雲不與郡民接)¶
精廬宴坐十經秋缾鉢近為千里遊又是浮杯過滄海¶
便應飛錫入皇州彌天談論降時彦結社因緣背俗流¶
此去定知諸念息只除魂夢到東甌¶
　　春郊即事¶
黄鸝百囀宿煙疎近郭行春獨駐車壠上勸耕聊問訊¶
棠隂聴政且躇踟逺林桑盡蠶成繭野水萍開獺趂魚¶
幾處路旁垂苦李游人不折意何如¶
<pb:KR4h0067_WYG_001-19a>¶
　　偶書¶
朱輪逺守未成歡薄宦令人意漸闌郡閣政清慵按吏¶
鄉園路近欲休官梅花遶檻驚春早布水當簷覺夏寒¶
已是三年不聞問何如歸去把漁竿¶
　　太常李博士史館孫祕丞相繼奉使浙右博士至¶
　　郡以孫侯詩三章示予且以致意因次韻和酬(時/孫)¶
　　(不/來)¶
&KR0826;瀨拖舟上危梯躡屐登山光翠欲滴水氣熱如蒸路¶
<pb:KR4h0067_WYG_001-19b>¶
轉藤蘿暗天開物象澄丘園足逋客應得薦賢能¶
分憂從漢殿捧詔出蕭墻路入三吳逺舟浮一水長詩¶
題石門側夢徹斗城傍清曉見雲物依依認帝鄉¶
北極分憂矚東甌布惠和曾䝉傾葢分偶得枉帆過鄭¶
驛非常速融樽復幾何孫侯不假道鄙我信為多¶
　　麗水殿丞手植朱李繁實盈折以貺予感而成詠¶
五年為邑鬢霜侵吏隠由來得趣深不獨絃歌長滿耳¶
兼聞桃李已成隂晨昏我有南陔戀江海君懷北闕心¶
<pb:KR4h0067_WYG_001-20a>¶
早晚飛沉俱遂志願將初服敵華簪¶
　　聞揚州柴給事有弄璋之慶寄詩賀之(給事年六/十六始有)¶
　　(嗣/子)¶
華堂何夕夢熊羆衛氏如今有一兒三日懸弧應是喜¶
千年結實未為遲預知駟馬門閭盛暗想天麟骨法竒¶
曾忝丘墻攝齋者待㸔孔鯉學聞詩¶
　　題張濬所居壁(濬余之姻此/後自郡歸鄉)¶
三張舊族富英髦仙墅重經散鬰陶深喜太丘家法在¶
<pb:KR4h0067_WYG_001-20b>¶
須知定國里門高分題每日揺雞距合宴常時把蟹螯¶
獨感戴侯恩未報徘徊不覺涕沾袍¶
　　留題南源院¶
路入藤蘿十里餘松窗瀟灑竹房虚燕巢新舊金人殿¶
蟲網縱横貝葉書當晝風雷生洞穴欲齋猿鳥下庭除¶
昔年曾此題詩句猶拂流塵認魯魚¶
　　留題張彞憲池亭(彞憲昆仲三人皆/好學季弟逝矣)¶
瀟灑危亭枕碧池昔年飛葢此追隨正逢五綵承顔日¶
<pb:KR4h0067_WYG_001-21a>¶
兼是三荆並秀時夜坐不知銀漢没春逰長訴玉杯遲¶
如今罷郡重登賞喜見扶風舊白眉¶
　　别聰道人歸縉雲(聰送予/至别墅)¶
二年假守括蒼城郡榻惟師即退迎擣藥幾憐春漏永¶
調琴長待夜蟾生心猿已伏都無念海鳥相逢自不驚¶
送别秋郊豈成恨白雲青嶂是歸程¶
　　題張居士壁¶
叠巘參差翠遶門雕梁賀燕自成羣殺雞日夕期嘉客¶
<pb:KR4h0067_WYG_001-21b>¶
種竹寒暄對此君且向東臯輸黍稷便應北闕降𤣥纁¶
子真漫説耕巖石不奈聲名四逺聞¶
　　留題黄山院¶
禾黍離離一逕通遊人攬轡即過從趂齋幽鳥聞踈磬¶
出定高僧見偃松夜静龕燈凝古殿雨餘巖溜迸前峰¶
昔年曾此題名處素壁欹斜翠蘚重¶
　　送章頔寺丞之巴陵¶
涔陽從事有嘉聲外計封章薦姓名再命便為千室宰¶
<pb:KR4h0067_WYG_001-22a>¶
于飛又出九重城腰懸銅墨才猶屈吟對江山思轉清¶
楚客十年偏遂意秋風滿筯紫蓴羮¶
　　外弟張湜北遊¶
六年隨我客梁園兩上孤飛徹九門抱璞有瑕惟歎命¶
泣岐無託更銷魂秦闗百二聊乗興漢牘三千待呌閽¶
赤日炎風兩京道文章滿腹與誰論¶
　　章羣下第東歸¶
卓犖修詞有古風計偕西上劇飄蓬梁園失意三春日¶
<pb:KR4h0067_WYG_001-22b>¶
閩嶺思歸一畆官且喜還家儀舌在莫嗟為客趙囊空¶
九天下詔崇儒術好絶韋編待至公¶
　　賀資政學士王侍郎¶
瀝懇青規動帝心秋&KR0544;月殿寵恩深論思東序清閒宴¶
偃息西崑翰墨林私第藏書皆有副公庭種竹待成隂¶
卧龍禁闥應嫌久救旱還須起作霖¶
　　表弟廷評章得象知信州玉山縣¶
懷玉煙霞接武夷我思祖徳淚霑衣縣齋製錦留遺愛¶
<pb:KR4h0067_WYG_001-23a>¶
庭樹藏鐶長合圍(開寳末大父宰是/邑予生于縣齋)彭澤公田今已廢¶
遼東邑子半應非津亭送别空搔首籍在金門未得歸¶
　　梁大諫自鳯翔乞留臺寄詩言志次韻酬之¶
聨飛仙掖舊心朋笑我池籠出未能文陛彯纓空自愧¶
香山臘屐與誰登託身羿彀憂危甚引領黄陂鄙恡增¶
二室風煙莫全占㑹須攜手躡雲層¶
　　石殿丞通判濮州¶
龍虎逰從分不疎忽聞新命佐魚符經旬苦雨淹行斾¶
<pb:KR4h0067_WYG_001-23b>¶
幾曲洪河貫郡圗浮蟻酒濃頻舉白折膠風勁好彎弧¶
賢侯東道歡相得期月民謡待袴&KR0237;¶
　　元奉宗宰績溪¶
梁園慶幾春時譽藹天倫家寄蘋汀久名題桂籍新溪¶
鱗清可數澤雉到應馴黟歙非難治民風自古淳¶
　　李工部江南轉運¶
含香五字客尚齒十年兄舊奏梁園賦新題漢柱名出¶
驅星使傳入佐地官征獻可方前笏分憂又抗旌富饒¶
<pb:KR4h0067_WYG_001-24a>¶
今澤國佳麗古臺城錯節投刀釋頹綱攬轡清沃心期¶
宻啟衘尾待香秔處處江山秀行春莫計程¶
　　楊日華宰錢塘¶
洛社負才名吾宗占寜馨聞詩趨鯉空集慶墯鱣庭力¶
學窺堂奥孤飛徹杳㝠一枝攀緑桂百里應華星漢網¶
何曾宻吳歈正好聴油囊滿醇酎半日莫期醒¶
　　栁紳歸縉雲(予曽典是郡紳依/官師相國十餘年)¶
東甌别業寄秋雲平昔題橋墨尚存故郡曾登太守榻¶
<pb:KR4h0067_WYG_001-24b>¶
上都應掃相君門揮毫月殿香盈袖錫讌星津酒滿罇¶
歸去吏民如問我五年書命紫㣲垣¶
　　表弟李宗元知桂州陽朔縣¶
桂林陽朔溪山秀莫歎迢迢五嶺南百里字人須敏政¶
千金酌水更懲貪鳴榔下瀨潮程逺曳彩升堂壽醼酣¶
逺地民淳無牒訴縣齋終日好清談¶
　　高起居知廣州¶
作藩南越古稱雄五管皆歸節制中腰佩金龜三品綬¶
<pb:KR4h0067_WYG_001-25a>¶
船開畵鷁一帆風橘官手版趨塵逺梅使星車附信通¶
暫阻螭頭夾香案清宵應夢未央宫¶
　　丁集賢通判餘杭¶
遼東羽客富仙材仙殿飛觴接上台便道歸寜白蘋渚¶
經時賜對栢梁臺里中驅弩先行路膝下斑衣慶壽杯¶
明詔許令過别墅不憂郡閣簡書催¶
　　吳&KR3237;赴宜興簿¶
家住武夷峯眉間道氣濃風塵乆為客雷火近成龍試¶
<pb:KR4h0067_WYG_001-25b>¶
吏江城僻寜親嶺路重一㕓期没齒樂土定相容(予素/有陽)¶
(羡退居之志㑹當/占數于樂郊也)¶
　　十六兄赴韶州從事¶
魏帝臺邉拂戰塵初平山畔彩衣新又攀高栁隋堤暮¶
却寄寒梅庾嶺春韶石間尋張樂地曹溪首訪悟空人¶
男兒平昔四方志莫厭區區走隻輪¶
　　章頻寄南昌¶
孺亭洪井古南昌曾是梅仙試吏鄉一邑絃歌榮製錦¶
<pb:KR4h0067_WYG_001-26a>¶
幾程鷄犬接維桑年深為客貂裘敝秋晚還家菊徑荒¶
平昔題橋今遂志且斟壽酒獻高堂¶
　　李廷評昭廸使淝上¶
&KR0030;舸西風玉雨斜淮淝命將去程賖衣纓黄閣相君後¶
門巷青春學士家驛路新袍欺草色公筵大白醉榴花¶
謝庭蘭玉多才思休澣裁詩對客誇¶
　¶
　¶
<pb:KR4h0067_WYG_001-26b>¶
　¶
　¶
　¶
　¶
　¶
　¶
　¶
　兩宋名賢小集巻一¶
