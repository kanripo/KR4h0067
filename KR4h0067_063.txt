# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.585735
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷六十三
<pb:KR4h0067_WYG_063-1a>¶
欽定四庫全書¶
　兩宋名賢小集巻六十三¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　樂圃餘稿(二/)¶
　　少章過吳門寵示淳夫子贍唱和并惠山寄少游¶
　　之什俾余繼作輙次二公韻以寄之¶
懐友對華月身如匏繫何遥聆金玉音悵望江湖波憂¶
<pb:KR4h0067_WYG_063-1b>¶
來誦三篇調飢餉嘉禾蘇范天下賢閲士嵗月多憐君¶
似蘭芷長育瑤山阿良工得寳璧韞櫝加琢磨發為驚¶
人語九曲傾洪河蟠蛇寄短章浩蕩冩長謌一官得武¶
林萬景盡包羅又如弹響泉餘韻清且和藉湜師韓文¶
其則在伐柯俯視枳棘間翔鸞豈蹉跎聖朝頌聲作周¶
雝與商那二公且大用豈得歸岷沱¶
　　仲春上丁知府金部躬率寮寀釋奠於先聖既而¶
　　升公堂命學官講書竊惟中庸之篇自安定先生¶
<pb:KR4h0067_WYG_063-2a>¶
　嘗以是為誨人閲嵗既乆嗣音者稀(某/)孤陋無似¶
　竊慕前哲其啓講也今龍閣黄公嘗臨之其終講¶
　　也金部使君又臨之郡儒在列咸與榮觀輙成五¶
　　言律詩二十韻叙謝¶
天意紹斯文成書在聖孫一篇窮妙理萬古誦㣲言美¶
行敷華業精誠固本根並明參日月幽贊極乾坤奥義¶
誰鑽仰眞儒善討論(謂安定/先生也)披雲觀泰華行水自崑崙¶
庠序非才處詩書素志敦崇朝羞侍席暇日廢窺園辨¶
<pb:KR4h0067_WYG_063-2b>¶
惑開羣聴潛心到大原意將追往哲學豈為專門盛府¶
連稱治耆英繼典藩始終臨講席前後枉髙軒全帳羅¶
金鼎盈庭倒玉樽旌旗來有慶衿佩寂無喧士識師資¶
貴民知道義尊僖公史官頌鄭校相君存芹藻歡欣意¶
陵阿長育恩中材多杞梓寳器列瑤琨五紀登朝盛羣¶
英著籍繁美哉文正學遺澤洽元元¶
　　海賈¶
千艘萬貨集江邉争較錐刀逐利遷生理幸逃魚腹餒¶
<pb:KR4h0067_WYG_063-3a>¶
夢魂猶怕駕樓船¶
　　陸寳山¶
陸家山色隠平蕪文彩如虹照碧虚痛爾臨刑思鶴唳¶
輸他謝病食鱸魚¶
　　江浦¶
一川吐納五湖深海裏三山何處尋料得䲭夷從此去¶
古來烟水秪如今¶
　　知府司封見和喜雨詩次韻陳謝¶
<pb:KR4h0067_WYG_063-3b>¶
天意分明應魯雩髙壇晨拜紫袍濡禽窺舊井寒泉長¶
魚泳新荷涸轍蘇敏政有餘閒利刃清詩無纇擲靈珠¶
夏畦䝉潤秋臯稔顔巷銷憂卒嵗娛¶
　　送榮子楊齋郎¶
茹蔬酌水度清晨自是浮生潔静身好事頻過三徑晚¶
愛閒惜别五湖春品泉暗識南泠味鍳茗多藏北苑真¶
且著青袍居膝下少年未羨折腰人¶
　　次韻公權燈花¶
<pb:KR4h0067_WYG_063-4a>¶
蘭膏未耗結花新花自無情喜在人生向輕籠先得地¶
開從細焰别裝春飛蛾雖繞光難掩夢蝶初廻色尚匀¶
更待玉堂清夜直賜來蓮燭影相鄰¶
　　次韻俞子文南軒雨後¶
農疇巳種圃畦青髙卧丘園自放情客少不嫌三徑濕¶
年豐休歎一瓢清殘鶯喜向風前囀病鶴猶能月下鳴¶
千載令名如有得莫愁軒冕老無成¶
　　次韻俞子文感事¶
<pb:KR4h0067_WYG_063-4b>¶
我曽折桂向蟾宮君有文章似彩虹運蹇未酬今日願¶
笑歌猶得故鄉同不才甘作耕巖叟有志宜為結駟翁¶
窮達由來都是夢幾人曽是黒頭公¶
　　送知府滕光禄¶
榜登龍虎亞掄魁一紀横飛長憲䑓謨議軒昂開日月¶
辭章雄偉鼔風雷朝端巳慶明良㑹廟論咸推將相才¶
一跌雲衢成老大幾遷方面笑邅廻致君事業㸔霜鬢¶
經國風猷付玉杯驅弩屢驚園令出引章還喜買臣來¶
<pb:KR4h0067_WYG_063-5a>¶
展墳乍覺青松長視學追懐絳帳開榮滿江山増氣象¶
仁霑里閈舞兒鮐齊雲晚詠難留白(白傅將去蘇有/齊雲樓晚望作)緑¶
野新居欲繼裴淮海巨藩雖重寄傅巖須起作鹽梅¶
　　送曹縣丞入京¶
忠義家聲乆夫君更美才吏民愁既去交友約重來(君/有)¶
(居吳/之意)别岫浮雲逺征㠶曉月開棣花同郡府眷戀共銜¶
杯¶
　　次韻司封使君和推官早梅山茶二首¶
<pb:KR4h0067_WYG_063-5b>¶
嫩跗黏絳蠟輕朶挿珠鈿雪裏心偏苦花中達最先玉¶
階香馥郁烟埜蕊聨娟託植雖然别黄金子並圓¶
柏葉元同翠桃顔未比紅留芳占春月弄蕋耐秋風自¶
稱階庭玩休煩帘幕籠佳篇補韋白流品重吳中¶
　　挽邵相母¶
華屋辭榮飬佳城合舊封浮生無定相衆善有餘踪家¶
盛金籝在山長玉案重浮圖傳勝事寳殿壯天峯¶
　　次韻楊彛甫見成甫装裱舊書之什¶
<pb:KR4h0067_WYG_063-6a>¶
儒者須㸔萬巻書古人精博固難如殘編莫惜装池費¶
舊迹堪憐繕冩初輕撥蠧蟲文未損平齊緗帙架無虚¶
白頭更且窮經藝誰道忘筌便得魚¶
　　次韻公權庾中成詠¶
坐局偷閒歩小橋風随秋月過軒蕭愁多萬斛量難盡¶
飲欠千鍾困易銷笠澤狂歌方繼陸海門髙隠莫如焦¶
昔時委吏猶堪處誰道倉公厭寂寥¶
　　喜公權仲逢垂訪¶
<pb:KR4h0067_WYG_063-6b>¶
髙軒相約訪柴闗瀟灑如君會合難雨徑偕行穿履濕¶
風亭乆佇袷衣寒百忙好向閒中息萬動宜當静處㸔¶
公暇再來應不倦東籬金菊未凋殘¶
　　曉坐朋雲齋懐公紹¶
曉來乗興歩髙岡便就幽齋作醉鄉隣寺樓䑓分兩面¶
一家池館得中央南坡嫩橘寒傾日北牖疎筠小帯霜¶
更待怪松擎積雪莫辭訪戴舉瑤觴¶
　　詠齋偶書呈子通無隠¶
<pb:KR4h0067_WYG_063-7a>¶
夙志在蕭閒獲此遯幽跡喬林無冬春蒼靄異晨夕旁¶
窺疑好峰俯瞰驚峭壁浩然溪山興盡在陶潛宅杖藜¶
行水邉萍際湛空碧良魚不輕遊弱羽猶自惜吟髭不¶
禁霜曉鑑見早白古人巳深歎信是林園客遣累假禪¶
鋒陶情任詩格寄聲招友人來㸔亭前柏¶
　　青龍江上偶書兩絶呈無逸監¶
潮滿溝塍稲滿田暑天不雨自豐年海商有貨官無擾¶
㳺子争來就一廛¶
<pb:KR4h0067_WYG_063-7b>¶
巻碇初來海客船脱身鯨浪見吳天千㠶總約秋風至¶
應助闗征額外錢¶
　　挽張虞卿¶
一卧東吳七十春區區南北笑鄉人盛開黌舍招英俊¶
敞闢華堂待縉紳婉婉重孫勝彩服煌煌兩壻擁朱輪¶
銘旌巳去空回首通德門前舊是鄰¶
　　梅評事擕詩過訪欲求属和因次其韻¶
築室尋幽處惟求水竹鄰心安何必貴累少莫如貧石¶
<pb:KR4h0067_WYG_063-8a>¶
裏求竒古花中悟道新不須多轍迹猿鶴自為賔¶
　　次韻蘇文饒見貽之什¶
閒釣松陵閲嵗多家林終日對煙蘿茹芝深隠慚商皓¶
獻璧求知笑卞和静送征鴻雲外翼冷㸔老桂月中柯¶
洛陽年少材驚俗車馬猶從陋巷過¶
　　次韻樞言龍圖得請洞霄之作二首¶
世間如幻此生浮寜典仙祠不典州決勝金城勲烈茂¶
宣風玉壘治聲優逺移遁迹無嘶馬舊得調元問喘牛¶
<pb:KR4h0067_WYG_063-8b>¶
耆俊如公宜大用行聞召節越蘭舟¶
平生氣節薄青雲不任機心只任真金為散多虚越槖¶
衣從洗浄逺京塵吟随野鶴滄洲晚醉賞鶯花茂苑春¶
仰止髙山同里閈掃門羞未效前人¶
　　次韻公紹賀崇静之賜金紫二首¶
北窗二紀傲羲皇節比淵明事更光共喜遐齡垂紫綬¶
莫嫌猛退棄銅章文房句就心常佚藥鼎功成夀轉長¶
七品官階三品服滿斟醁醑醉春陽¶
<pb:KR4h0067_WYG_063-9a>¶
乆脱朝衣襲野裳親逢盛旦日重光耕田鑿井堯民事¶
垂組懐黄漢服章諸老相歡陶聖治兩宮遥祝與天長¶
謫仙才調今誰是首解金龜燕夕陽¶
　　次韻徐中散丙寅三月見訪之什¶
數年解綬隠林扉乗興頻來訪習池老似樂天兼少病¶
官如叔夜又能詩身閒幸與耆英接學淺虚䝉國士知¶
白雪佳章難復繼策駑追驥自嫌疲¶
　　祖母生日¶
<pb:KR4h0067_WYG_063-9b>¶
挺生賢德對耆英嵗物皆新淑氣清年至八旬人巳少¶
子為四品世稱榮紫泥屢捧門多慶華髪雖凋體益輕¶
欲比遐齡何所似蟠桃結實老仙京¶
　　奉送中散使君提舉崇禧觀¶
方面威名乆朝端聞望隆需章祈玉陛寳詔與琳宮睿¶
奬均勞逸髙情保始終他年黄髪老清世紫芝翁迹放¶
風波外心安夢幻中身輕随夀鶴目極送㝠鴻祖帳羣¶
公集啼嬰萬俗同何縁留召父無路達堯聰誇里金龜¶
<pb:KR4h0067_WYG_063-10a>¶
重榮光宻印崇髙堂羅爼豆幽徑剗嵩蓬趂健歌歸去¶
因閒味道沖謝庭長有慶越槖任令空醉帽欹華月吟¶
髭動好風翠虬喬木老錦帳海棠紅平昔髙軒過深嗟¶
陋巷窮嘘枯言不絶推轂賜嘗䝉載酒要彭澤名卿表¶
鄭公量材如㫁木荷德重維崧耆俊方圖任明廷正納¶
忠劇藩如擇將猶恐起宗工¶
　　詠齋三絶¶
泰伯祠邉舊圃開半栽蔬果半池䑓閒門不放紅塵入¶
<pb:KR4h0067_WYG_063-10b>¶
門裏清流自在來¶
塵冠寂寞更休弹車轍荒蕪晝掩闗一片清暉長在眼¶
多情惟有四飛山¶
非山非寺且優游尚有塵縁未自由巖下結廬應更好¶
石門西去近松楸¶
　　次韻李子功留别之作¶
采蘭無復飬嬰此終天悲家空弱妹長恐失桃夭時翠¶
蔓倚長松之子得所隨銜杯欵相待摻袂傷暫離洞庭¶
<pb:KR4h0067_WYG_063-11a>¶
春風髙楊桞渌江湄柴門歸獨掩桂楫暮何之眷眷厚¶
有餘佳什猶見貽散帙渴精論言詩佇良規惜哉片㠶¶
去快若駟馬馳東臯多樂事歸計勿遲遲¶
　　次韻司封使君和練推官再詠山茶¶
珍木何年種繁花滿舊枝開從殘雪裏盛過牡丹時對¶
日心全展凌風幹不欹藥階如賦詠欠此尚相思¶
　　次韻練定公權垂訪樂圃之什¶
隠圃甚蕭條驅車豈惮勞境從前代勝岡對逺山髙林¶
<pb:KR4h0067_WYG_063-11b>¶
曉猿抽臂池秋鶴浴毛興來頻就醉竒句僕離騷¶
　　判府曹宣徽生日二首¶
星杓指未月増弦神選良時恊半千恭儉動増長樂意¶
潔清能紹兾王賢緩垂相印淹公論堅請州符避劇權¶
四十擁旄非不貴更㸔黄髮珥貂蝉¶
盛世髙門福兩全星辰粹氣萃為賢釣璜韜略傳三世¶
齋鉞風稜積十年隂德在人宜夀考清才脱畧恐神仙¶
寒儒欲繼崧髙頌不獨生申但美宣¶
<pb:KR4h0067_WYG_063-12a>¶
　　郡牧李侍郎生日二首¶
柱史仙翁舊柏枝生賢左右太平基居留成就昭陵後¶
賜誥從容故里時籌策乆為當世重勲勞方受兩宮知¶
欲祈天賜公眉夀更過芳蓮葉上龜¶
當年弧矢設門䦨英氣鍾於曲阜間名覆金甌新品地¶
香盤宻印舊家山腰邊龜紐光華動膝下龍駒禮法閑¶
五福俱全難企及流霞為夀日開顔¶
　　賀林承務還吳門¶
<pb:KR4h0067_WYG_063-12b>¶
朱顔充賦早蒼鬢拜恩歸烟水鶺鴒聚霜穹鴻鴈飛傳¶
經金恥富下筆玉藏輝貴任毋嫌晚天門受賜衣¶
　　謝虎丘祖印相訪¶
支嶺髙風逺杼山佳句稀雲巗有開士詩理到精㣲不¶
知蓬戸隘未勌金鐶飛忘形任譚笑敷衽評是非近師¶
宣城老逺慕蘇州韋我亦有吟癖古人思與歸願聞碧¶
雲篇所得如珠璣漁樵未晚出乗興叩禅扉¶
　　謁郭道冲唐師德登䑓偶作¶
<pb:KR4h0067_WYG_063-13a>¶
衝寒歩郊原烟水照林薄雲餘山色佳浦溆潮未落静¶
可釣綸垂清欲塵纓濯相逢兩俊友辭義富金雘擕手¶
登髙䑓談笑有真樂寸眸周逺近幽思勝寥廓逝將飛¶
片㠶直到洞庭脚縶維阻並遊搔首向城郭¶
　　挽林少卿¶
夀考安榮遇聖朝早成門戸自勤勞閨中萊婦皆華髮¶
膝下荀龍盡綵袍堂有金籝身更約案披玉簡道尤髙¶
人間厚福終歸盡漲海難停一夜濤¶
<pb:KR4h0067_WYG_063-13b>¶
　　歸隠橋新成偶題三絶句書呈同志¶
幽居處處映烟蘿歸隠橋邊月色多蟾桂有情憐病叟¶
清光終夕照酣歌¶
挂却簪纓裏幅巾清流遶合㫁紅塵小橋何用通來往¶
猶為凝冬病渉人¶
逢人尚説開松徑送客應休過筆溪(此橋下/臨筆溪)林下有誰¶
頻肯顧春深好聽子規啼¶
　　閏月丙子判府相公被制命升使弼越六月癸夘¶
<pb:KR4h0067_WYG_063-14a>¶
　　公誕生之辰(某/)謹齋潔為詩二章拜獻左右雖辭¶
　　句蕪陋不足奉揚盛德姑以述惓惓之誠¶
武德隂功積在民既生太姒復生申手提將鉞雖三世¶
身到台衡始二人膝下龍駒環夀斚日邊奉使捧恩綸¶
沙堤築就朱衣引富有青春尚四旬¶
宣制初聞下玉墀又逢盛事恊熊羆青霄靈昴凝祥乆¶
紫府蟠桃結實竒飬志増添龜鶴算避權辭遜鳯凰池¶
從今若校中書考屈指當如郭子儀¶
<pb:KR4h0067_WYG_063-14b>¶
　　元厚之少保生日¶
四紀勲勞動冕旒倦趨黄閣傍滄洲名如白傅身尤貴¶
才繼㣲之德並優千載神龜巢葉穏九霄老鳯帯雛游¶
蓬來水淺公猶健輝照東南對斗牛¶
　　寄和晏守¶
二年懐郡印八度到柴扉曾未陪珠履頻煩友布衣水¶
邊孤鶴睡天際片雲歸拜德知何日烟霞戀翠㣲¶
　　春秋終講伏䝉知府諫議臨視學舍燕勞諸生謹¶
<pb:KR4h0067_WYG_063-15a>¶
　　成小詩叙謝¶
泰山先生乆㝠㝠世把春秋束髙閣腐儒隠居三十年¶
獨玩遺經思筆削濫叨師席媿匪才曰演㣲言更嵗籥¶
欲遵廣路視堂奥誓闢浮雲窺碧落兹辰講解告終篇¶
敢屈邦君親視學邦君舊是補衮才忠論嘉謨動宸幄¶
宻為福澤徧寰瀛暫得麾符出京洛愛民如子不忍傷¶
政用中和屏威虐深惟教本在庠序力助儒風止奸惡¶
羣材倘得就長育百堵何為惮興作耽耽黌舍盡脩嚴¶
<pb:KR4h0067_WYG_063-15b>¶
翼翼公堂驟清廓已欣華構將落成肯枉雙旌率寮幕¶
清晨初謁二公祠重道嚴師致恭恪更忘煩暑臨講席¶
自降威容聴揚搉羜肥酒釃宴諸生金印煌煌對襃博¶
傳聞長㓜相告語争誦詩書親教約歡聲四出屏隂沴¶
雲霧俄收日華爍(乆雨是/日喜晴)文翁化蜀士皆成魯矦修泮¶
民思樂自慙傳道竟何補禄食充飢免藜藿幸逢賢守¶
喜承流喜與吳人醉優渥¶
　　和公權秋暑奉懐¶
<pb:KR4h0067_WYG_063-16a>¶
誰謂雲中句能移江上峯清飇隨玉楮爽氣襲塵容劇¶
暑嬰多病嘉招恨未從眷言相與意深荷故情濃¶
鄉校叨㣲禄家鄰傍舊峯散人那適用逋客拙為容良¶
友幸不棄華軒時肯從蚤秋須命駕荷葉露華濃¶
　　華亭吳江道中偶作十絶¶
人聞出鶴只雲間相合仙經得亦難塵外應多隨逸客¶
未教流俗等閒㸔¶
舟去舟來閲古今夢中憂樂累人深慿將一匊松江水¶
<pb:KR4h0067_WYG_063-16b>¶
未洗塵纓且洗心¶
白日歸來皆有意平生事了最為難可憐萬頃烟波色¶
只属天隨醉眼㸔¶
千古䲭夷節獨髙脱遺富貴一鴻毛館娃宮女曾亡國¶
豈獨相擕泛海濤¶
妖華傾國豈無情忍復顰眉見越兵若使將軍猶好色¶
安能三徙更成名¶
賢哲多為貴勢拘人人空道愛江湖誰將五鼎盈前食¶
<pb:KR4h0067_WYG_063-17a>¶
肯換秋風一箸鱸¶
烟暝重湖日欲明輕篷遥遞浦前聲良魚好入深淵去¶
不為鳴榔取次驚¶
川上飛橋處處横幾回經此閲平生碧蘆蕭瑟風前韻¶
一似家林散雪聲¶
吹散青雲見好峯家林祗在此山東寄聲猿鶴休悲怨¶
蕙帳今宵遂不空¶
獨當家責性難堪五女同孤巳嫁三更待人間了塵事¶
<pb:KR4h0067_WYG_063-17b>¶
别尋雲外結茅菴¶
　　挽黄朝散二首¶
持心平厚勝澆浮仕路徊翔四十秋政事毎於談笑辦¶
交親多向急難收命由真宰隨窮達身在勞生任去留¶
舊治昔年應畫像龎眉聞訃泪先流¶
江湖嘗佩左符歸一卧漳濵素願違平日華旌過里巷¶
此時丹旐下巖扉羣峯拱揖開新穴萬木森羅長舊圍¶
佇㸔于門驅駟馬想應丘隴亦光輝¶
<pb:KR4h0067_WYG_063-18a>¶
　　答人見慶除博士¶
幅巾短褐對江雲閒把羣經自討論魯泮未能開後學¶
虞庠豈稱講㣲言羸駒乆絶騰驤望病木猶霑化育恩¶
蔣徑雖荒陶菊在徘徊惟恐去吳門¶
　　元少保生日二首¶
孟夏堯蓂六葉殘來從仙府瑞人寰幾年彩鳯池中浴¶
此日神龜葉上閒七老相懽非將相二疏髙宴欠湖山¶
羡公退自台衡地長在烟霞縹緲間¶
<pb:KR4h0067_WYG_063-18b>¶
體貎方隆避政樞歸來衮繡耀東吳騎鯨才格從天禀¶
化鶴風姿與衆殊經國文章縈睿想濟民德澤感神扶¶
堂邊三夀髙千丈依舊扁舟泛五湖¶
　　程給事新第¶
朱門不鎻走朱輪東省仙材晝錦人石上雲卿林屋曉¶
花頭露重洛陽春謝公戰罷烏巾静裴令吟髙緑野新¶
他日南園真可乞滿池烟水正相鄰¶
　　光禄生日¶
<pb:KR4h0067_WYG_063-19a>¶
卿士方森棘侯邦屢建旂才鋒周物理智燭見神機夀¶
逺眉毫秀身康鬢雪稀翠筠髙挺節古柏暗増圍雲陛¶
朝升對銅符夕佩歸灌苖潛致茂針瘼坐令肥召杜名¶
方重松喬志所希非才學詩禮多幸奉庭闈葉載神龜¶
穏雛隨彩鳯飛晨昏趨膝下永著老萊衣¶
　　判府蒲左丞寵贈佳篇謹次韻¶
髙文大册耀天衢新句鏘金擲隠居廊廟方將歸輔弼¶
江湖猶復念耕漁百城草木知威望一代賢能入薦書¶
<pb:KR4h0067_WYG_063-19b>¶
近日東南多節士既旌吳子又褒徐¶
　　次韻公權喜太守再留¶
不為機巧不求新坦坦襟懐任道真揭節二方隂布德¶
兮符千里别生春兒童共喜重迎伋父老相懽許借恂¶
池閣逍遥無一事清風挹座轉江蘋¶
　　近承南康朝請使君寵訪林圃小酌至夜公權特¶
　　惠篇什次韻¶
栝柏森森覆小䑓凌風采菊共衘杯東籬寂寞陶翁醉¶
<pb:KR4h0067_WYG_063-20a>¶
連騎繽紛衛相來放浪五湖慙釣客均調玉燭仰璇魁¶
秋河夜半簷前轉誰泛仙槎去復廽¶
　　奉陪太守及諸公游虎丘¶
何必㐮陽孟浩然苦吟自可繼前賢虎丘合去十二度¶
熊軾再游三百年雲閣為君追舊額(飛雲閣本齊/雲樓今追之)霓裳¶
從古播朱弦此行不減唐人樂暢飲惟無八酒仙¶
　　光禄生日¶
舜廷新遣牧漢寺舊名卿致主丹心在憂民素髮生鷲¶
<pb:KR4h0067_WYG_063-20b>¶
峰仙桂老猿澗古松清金簡傳真理期頥體更輕¶
　　次韻司封使君和練推官春望¶
目極江湖近心存象魏遥未調金鼎餗新泛玉觴椒賦¶
為慿欄得憂從散帙消髙才方謝守輕舉羡王喬桃結¶
千年蕊松抽百尺條天涯舟一葉風送逸漁樵¶
　　求笻杖¶
霜筠來自蜀山遥天骨輕清素節髙我若得之如佩玉¶
君應輟此似秋毫¶
<pb:KR4h0067_WYG_063-21a>¶
　　求虎丘竹¶
勁節難同衆草㸔深根更入白雲蟠園廬種此多餘地¶
為向西南斸數竿¶
　¶
　¶
　¶
　¶
　¶
<pb:KR4h0067_WYG_063-21b>¶
　¶
　¶
　¶
　¶
　¶
　¶
　¶
　兩宋名賢小集巻六十三¶
