# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.773579
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百二十五
<pb:KR4h0067_WYG_125-1a>¶
欽定四庫全書¶
　兩宋名賢小集卷一百二十五¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　艇齋小集¶
　曽季貍字裘父文定公弟宰之曽孫也再舉進士不¶
　第師事韓子蒼吕居仁又與朱晦翁張南軒書問¶
　往復南軒被召季貍戒其不當談兵且勸以范文正¶
<pb:KR4h0067_WYG_125-1b>¶
　忠宣父子為法郡守張孝祥樞密劉珙薦於朝皆¶
　謝不起吕東萊數稱其學有淵源南軒有探古書盈¶
　室憂時雪滿顛汪應辰有四海曽裘父之句其為時¶
　賢稱服如此自號艇齋著論語訓解陸務觀序其集¶
　曰文詞簡逺讀之者遺聲利㝠得喪如見東郭順子¶
　悠然意消然可傳之作尚不止此遺珠棄璧識者嘆¶
　焉¶
　　羅漢石¶
<pb:KR4h0067_WYG_125-2a>¶
吾聞大幻師種種示方便雖於土石中神力亦周遍君¶
看此翠琅乃有羅漢面殷勤作禮相形質皆可辨初觀¶
頂相殊次觀雙足現僧袍如輕綃風舉勢轉旋得非方¶
廣尊影落此石片千年磨不盡若堅金百煉我來一瞻¶
敬贊歎未曽見摩挲諦玩久欲去反留戀叮嚀善守䕶¶
尊者俱神變㑹當清夜闌神光照金殿¶
　　靈谷山¶
舊聞伯子記巳得靈谷名隠然望此舟竒勝稱山靈懸¶
<pb:KR4h0067_WYG_125-2b>¶
崖瀉瀑布如髙屋建瓴喬松數千丈下有千嵗苓仄足¶
行鳥道勢欲摶青㝠仙事雖渺茫幽討未忘情髙秋八¶
月後擇勝來經行黄冠兩三人淡然亦忘形煙霞到几席¶
爽氣來戸庭瘦筇閒指㸃老瓦同注傾慚非換鵝手不¶
敢臨黄庭或可聨石鼎未必讓彌明重陽無十日黄菊¶
漸向榮佳哉此天氣一笑未易營但願脚力健年年此¶
尋盟¶
　　　躍馬泉¶
<pb:KR4h0067_WYG_125-3a>¶
山靈從何來崩騰躍萬馬初疑夫差軍水犀光照夜又¶
疑閼於戰聲撼武安馬森然毛骨竦舌拄不能下對此¶
神驂姿可以一戰霸¶
　　五星泉¶
五星耀寒芒直射入九淵化為石泉眠位置相聨綿相¶
映璧月夜上下爭珠連星光本遊空著地今何然得非¶
泉石癖如我老不悛¶
　　宿正覺寺¶
<pb:KR4h0067_WYG_125-3b>¶
正覺江邊寺風煙罨畫然庭羅合抱樹門泊釣魚船暮¶
雨凉初過中秋月正圓無人來共賞獨自占江天¶
　　白水寺¶
暫假僧房憩炎蒸覺頓忘誰知六月雨巳似九秋凉石¶
徑苔痕滑稻花田水香鳴蟬休聒耳容我此徜徉¶
　　苦竹行¶
碧草送春晚綠陰迎夏凉輕風揺細麥淺水出新秧嵗¶
月催人老田園引興長一㕓如可辦吾亦學耕桑¶
<pb:KR4h0067_WYG_125-4a>¶
　　金石臺¶
江上岧嶤百尺臺摩挲塵跡但徘徊不辭濁酒三杯醉¶
坐對晴空萬里開楚澤風烟隨處好仙家桃李有誰栽¶
黄花過了梅花發待我扶藜得復來¶
　　南湖¶
葛巾藜杖興何長為愛南湖六月凉雨在山頭作雲氣¶
風來水面散荷香登臨稍喜市聲逺徙倚猶嫌歸興忙¶
後日重來攜枕簟不妨午夢到斜陽¶
<pb:KR4h0067_WYG_125-4b>¶
　　積翠樓¶
手捫霄漢摘天星脚踏丹梯最上層須信神仙足官府¶
能令雞犬亦飛昇¶
少日便懷丘壑情看山看水飽曽經如今積翠樓頭望¶
看盡江南未了青¶
　　西隠寺¶
彷彿兒時住此間重來不記舊山川却因坐久僧相問¶
細數如今二十年¶
<pb:KR4h0067_WYG_125-5a>¶
　　疎山道中¶
村深谷鳥近人鳴暮靄收時雨又晴極目春山隨處好¶
笋輿穿盡綠陰行¶
　　苦竹舟行¶
船頭觸處浪花生船尾隨人山影行一水到家能幾許¶
順流東下片時程¶
　　危全楓祠¶
香火頽然寄梵宫精英不與衆禪同臨川千古人心在¶
<pb:KR4h0067_WYG_125-5b>¶
猶説當年保障功¶
　　疎山¶
來往疎山四十年主人與客兩華顛此心不改澄河見¶
往事休論過鳥然無復仙舟遺跡在空餘矮叔一燈傳¶
危亭獨上窮登眺古木蒼藤繞暮煙¶
　　楊源寺¶
落日郊原獨杖藜偶尋蕭寺坐移時下臨稻壟如棋局¶
細數僧房似蜜脾風裏長松能逺韻霜餘殘菊尚多姿¶
<pb:KR4h0067_WYG_125-6a>¶
因吟竹院詩人語笑我勞生力已疲¶
　　疎山¶
江南九月未飛霜木葉蕭蕭巳半黄行遍疎山山下路¶
滿山唯有桂花香¶
垍湖潭畔呼舟渡苦竹林邊策杖回衣濕為穿山雨過¶
手香因折野梅來¶
草封支徑路欲斷雨洗野花山更寒西嶺東岡烟漠漠¶
南溪北澗水潺潺¶
<pb:KR4h0067_WYG_125-6b>¶
　　　鳴玉泉¶
何人邀我來白晝朝鈞天千官正雜㳫佩有蒼玉懸¶
衝牙互擊觸逺韻聲泠然律吕相應和宫徴更相宣應¶
笑居鄛人玉斗空碎捐¶
　¶
　¶
　¶
　兩宋名賢小集卷一百二十五¶
