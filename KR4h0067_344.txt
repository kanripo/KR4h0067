# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:46.216988
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百四十四
<pb:KR4h0067_WYG_344-1a>¶
欽定四庫全書¶
　兩宋名賢小集巻三百四十四¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　飲冰詩集¶
　宋慶之字元積一字希仁永嘉人咸淳進士有飲氷¶
　詩集¶
　　蘭溪道中¶
<pb:KR4h0067_WYG_344-1b>¶
朝買蘭溪船暮泊香頭市如何十月天復此連夜雨朔¶
風寒似鐵曉色暗如土道行不見人路哭疑是鬼棲棲¶
逺方士怱忽鄉心起落葉響疎庭空燈照寒被離家能¶
㡬時旅况已如此茫茫楚山雲渺渺楚江水屈指計行¶
程此去復萬里¶
　　開爐日賦¶
筋力已非舊逢寒亦自憐風霜在簷外妻子語燈前紙¶
被添新絮茶甌煑細泉雖云方寸地春意一陶然¶
<pb:KR4h0067_WYG_344-2a>¶
　　稽村¶
雪後寒増健貪幽愛路生羣兒燒葉坐一鳥啄氷行山¶
色晴猶慘梅花謝亦榮小輿風割面微醉任攲傾¶
　　哭趙東閣¶
秋風慘欲割秋月明不發誰令聲名髙竟使夀命折往¶
年失四靈詩道微一髪縞素革織組宫徵節亂聒力排¶
唐未陋意與風雅軋清廟不待陳黄壤詎能没新篇今¶
寂寞故墨慎無忽¶
<pb:KR4h0067_WYG_344-2b>¶
　　項園即事¶
時節飛花盡幽林亦自香閒來看新水獨立又斜陽簷¶
角鳥鳴霽樹根魚就涼一春風雨過游事極相妨¶
　　次恵上人冷泉夜坐¶
此景寫不盡此懷誰與俱月來林影碎雲去石頭孤萬¶
籟各休息天香乍有無因師寄佳句清夢更勞吾¶
　　郊行偶成¶
野水連天濶孤舟盡日閒㑹須風雨過一濟諒非難¶
<pb:KR4h0067_WYG_344-3a>¶
　　碧鷄艸堂呈劉後村¶
斯文海内聲名濶猶是乾淳一脈餘須信昌黎曾得謗¶
可憐太史未成書碧鷄有地吟詩老金馬無心待詔初¶
甚欲見君三十載春風今日侍巾車¶
　　寓武昌報恩寺¶
孟宗祠下竹依然借得空房竹樹邊貧寺少逢僧過夏¶
逺鄉多是客經年倩人汲水時煎茗就佛分燈夜照眠¶
家信不來心欲斷明朝又買漢陽船¶
<pb:KR4h0067_WYG_344-3b>¶
　　武昌懐古¶
極目平蕪送落暉六朝征戰尚依稀風生戰舸周郎過¶
月落南樓庾老歸秋塞戍閒畨馬病春江流下蜀魚肥¶
神州北望知何處父老猶能話岳飛¶
　　放翁有五更讀書示子詩予亦次韻¶
秋風蟋蟀牀下鳴茒茨耿耿秋燈明老夫掩巻發深喟¶
起視河漢初參横世人飲食幾知味眼底古今復涇渭¶
藩籬是筆屋是書風葉塵埃力空費六籍在天日月存¶
<pb:KR4h0067_WYG_344-4a>¶
我亦收拾還本根此事兒輩未可論紛紛塲屋争作元¶
　¶
　¶
　¶
　¶
　¶
　¶
　¶
<pb:KR4h0067_WYG_344-4b>¶
　¶
　¶
　¶
　¶
　¶
　¶
　¶
　兩宋名賢小集巻三百四十四¶
