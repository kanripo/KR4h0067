# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.468542
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷五十六
<pb:KR4h0067_WYG_056-1a>¶
欽定四庫全書¶
　兩宋名賢小集巻五十六¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　公是集(六/)¶
　　蟻鬬¶
擾擾嗟何急營營若有侵由來穴知雨非爾旱為霖王¶
伯彊并弱興亡古到今願君推達觀安得異機心¶
<pb:KR4h0067_WYG_056-1b>¶
　　㣲雨登城¶
雨映寒空半有無重樓閒上倚城隅淺深山色髙低樹¶
一片江南水墨圗¶
　　中秋見月¶
㣲風送雨江南去凉月銜雲水上來暑氣頓除秋暗入¶
忽疑浮漢弄槎回¶
　　雨中送孜入京兼寄諸親舊¶
江外五年别齋中三日留何能慰衰疾正足亂羇愁澤¶
<pb:KR4h0067_WYG_056-2a>¶
國𤓰時雨淮山桂樹秋思歸與招隠一一謝交游¶
　　珍簟¶
珍簟平鋪水珠簾半捲風勞生髙枕裏多事劇碁中性¶
癖非朝隠民淳賴嵗豐翛然對松菊但覺訟庭空¶
　　曬書(先祖賜書/法帖甚多)¶
藏書不滿萬幽蠧亦時除上有朝廷副多從秦漢餘山¶
川迷禹穴雲海隔崑墟持此貽清白歸為林下居¶
　　墨雲¶
<pb:KR4h0067_WYG_056-2b>¶
屯雲望如墨萬里横空浮白日變𤣥夜朱明成素秋疾¶
風動屋瓦急雨落河流俯仰駭神化精㣲難與謀¶
　　蟬¶
㣲軀定誰恨清嘯不知勞屈宋悲秋苦夷齊卧隠髙風¶
林含咽絶露葉動蕭騷何必催揺落人今已二毛¶
　　登揚州城北門予昔侍親寓居此城下驛舍十八¶
　　年矣愴然感動¶
昔釣城下水今來十八年居人幾能在里巷獨依然手¶
<pb:KR4h0067_WYG_056-3a>¶
種成喬木躬耕有廢田悲歌顧千騎不覺涕淪漣¶
　　臨雨亭¶
秋至感人思登臨成惘然浮雲帝鄉外落日古城邊歸¶
燕聲相别幽花色可憐名山負獨往觸物見徂年¶
　　勸耕亭晚望田家作¶
田廬非一處小徑自相通日下耕釣息林邊言笑同此¶
雖人間俗獨有方外風吾願畢婚嫁還從擊壤翁¶
　　和少述題虎丘二首¶
<pb:KR4h0067_WYG_056-3b>¶
吳墟秦燼滅遺蹤誰見千巖鏁梵宫化作樓臺雙樹外¶
密移天地一壺中石形虎踞森相向劍氣龍蟠冷射空¶
羈宦無由蠟山屐因君詩句夢江東¶
崑閬乘沙不可攀蓬萊徙海去無還寜知勝絶神仙境¶
近在青林紺宇間¶
　　自淮南遷東平移后土廟瓊花植扵灈纓亭此花¶
　　天下獨一株爾永叔為揚州作無雙亭以賞之彼¶
　　土人别號八仙花也或云李衛公所賦玉蘂花即¶
<pb:KR4h0067_WYG_056-4a>¶
　　此是聊以小詩記其所從來¶
淮海無雙玉蘂花異時來自八仙家魯人來此天中樹¶
乞與春風賞物華¶
　　谿上避暑¶
滴瀝松下雨清㣲萍際風欣然此時賞我與斯人同倦¶
鳥墮水上游魚翔鑑中不言閲羣動未覺幽興窮¶
　　王屯田歸望山别墅¶
岱隂宿雨霽汶北秋風過獨往余所慕躬耕人謂何林¶
<pb:KR4h0067_WYG_056-4b>¶
間雞黍其日暮漁樵歌却望青山郭應知惆悵多¶
　　樂郊陳漁臺下柏林中結茅作小亭命曰幽素本¶
　　懿臣刑部之書也¶
結茅更何好列柏自成林素履宜獨往幽人欣宿心炎¶
暉翳羽葢清吹和瑶琴稍與事物逺忽如丘壑深良無¶
山水樂安得契知音¶
　　董相¶
江東治後守膠西袞袞諸侯等棄之為問平津相天下¶
<pb:KR4h0067_WYG_056-5a>¶
尚開東閣欲賔誰¶
　　受詔候代先遣家人南歸後一日寄内¶
年久漸難禁逺别宵長初信有相思天寒展轉不得寐¶
一夜風吹庭樹枝¶
　　丙申閏月領揚州與京師諸公别戊戌十一月受¶
　　詔還閣首尾僅三年爾然原叔伯庸隠甫子竒公¶
　　南清卿之翰昌言八人者皆已徂謝感之愴然作¶
　　七言寄滑州正臣密學給事¶
<pb:KR4h0067_WYG_056-5b>¶
冠葢如雲笑别時亦知陳跡易傷悲歸來未似鍾山醉¶
零落多扵鄴下詩人事可憐駒過隙秋風幾許鬢成絲¶
何須更聴山陽笛欲近西州涕自垂¶
　　汾州有唐大厯中崇㣲公主嫁回鶻時手跡在石¶
　　壁上李山甫作七言詩并刻之子華永叔内翰皆¶
　　繼其韻亦同賦(本僕固懷恩女託名/帝子與解憂事同)¶
錦車西去水東流漢節何年送解憂獨上青山自惆悵¶
彊歌黄鵠少淹留遺蹤不逐哀笳斷麗句空增北渚愁¶
<pb:KR4h0067_WYG_056-6a>¶
君念平城三十萬謀臣竒計已堪羞¶
　　白登¶
白登計秘自堪羞相印猶歸曲逆侯安用熊羆三十萬¶
平城更遺子孫憂(武帝詔曰先帝/遺朕平城之憂)¶
　　飲子華家醉翁不來令蘂英彈醉思仙¶
翠眉紅袖拜尊前撩㺯春聲入四絃坐少車公還不樂¶
為君重奏醉思仙¶
　　鎖宿禮部中夜口號¶
<pb:KR4h0067_WYG_056-6b>¶
浮雲不動月㣲明錦帳香寒夢易驚猶覺春風花未發¶
獨聞宫漏出重城¶
　　齋滿二首¶
長日薰風春欲回啼鸎鳴鴂亂相催不嫌栁絮都飛盡¶
惜許酴醿取次開¶
白日不知天上樂殘芳可惜逐東風誰家酴醿花正發¶
走馬平明㸔醉翁¶
　　集禧齋宫雨後¶
<pb:KR4h0067_WYG_056-7a>¶
雨餘風露似清秋燈燭愔愔十二樓高枕江湖時獨往¶
巻簾河漢正西流人間浪逐顛㝠客物外初知汗漫游¶
拂露却趨青閣路蓬萊回顧五雲浮(是日事畢/仍赴早朝)¶
　　同梅二十五飲永叔家觀所抄集近事¶
陶公一畝宅尤愛北窗風心逺地成僻客來樽不空觀¶
書太史氏全性市門翁予亦何為者扵兹清賞同¶
　　俞氏甥及第後赴壽春尉送别¶
爾門大父行俱是雲霄人諸孫自駿骨高第復青春試¶
<pb:KR4h0067_WYG_056-7b>¶
吏小山下還家芳桂新當成我宅相寜肯滯埃塵¶
　　閣下紫㣲花¶
宫中萬年樹天下紫薇垣此地飛塵隔經時絳雪翻幽¶
香通複閣密影半層軒已後陽春節無辭白露繁¶
　　探花郎送花坐中與隣幾戲作五首¶
兩郎探花如顧山紅紫黄白俱可憐春風過此即掃地¶
爾復碌碌慰眼前¶
兩郎放蕩不自羈春物寂憀寜得知能讀離騷飲美酒¶
<pb:KR4h0067_WYG_056-8a>¶
頭白衰翁殊復竒¶
春服始成天氣新沂水風起如魚鱗由來舞詠吾與㸃¶
童子與公凡幾人¶
溱洧芍藥堂背萱濃紅柔緑相映繁鄭衛之風久寂寞¶
坐無詩翁誰使言¶
酴醿薔薇香最竒古人不聞今始知世間此軰復可限¶
零落深林方足悲¶
　　答景彞對月¶
<pb:KR4h0067_WYG_056-8b>¶
正惜蟾蜍沈夕靄忽傳鐘鼓送秋晴浮雲四巻無餘迹¶
斜漢西流亦自明危檻釣簾吟獨夕薄衾髙枕夢逾清¶
幽蘭佳菊霑新露的的珠華滿翠莖¶
　　客有遺予注輦國鸚鵡素服黄冠語音甚清慧此¶
　　國在海西去中州四十一萬里舟行半道過西王¶
　　母三年乃達畨禺也¶
四十萬里外孤舟天與隣應夸王母使更過越裳人素¶
節宜姑射黄冠即羽民那將隴禽比瀟灑絶埃塵¶
<pb:KR4h0067_WYG_056-9a>¶
　　燈花¶
寒燈不及隣花艷競争新重疊芝三秀分明桂半輪東¶
風誰變律芳意自驚春留玩堪通夕長眉莫效顰¶
　　聴女奴彈胡琴¶
女奴能為馬上曲一彈一彈復一彈我醉已眠都不醒¶
半天落月㣲霜寒¶
　　鷾鴯巾(余率意作之以便當/暑其形制如燕也)¶
逺思意而子因作鷾鴯巾處世本遺物全生反近人輕¶
<pb:KR4h0067_WYG_056-9b>¶
凉便肌髪瀟灑外埃塵山林有獨往此亦陶唐民¶
　　聖俞挽詞¶
孤宦衆人後空名三十年交游一時絶詩筆四方傳歸¶
旐江湖永藏書日月邊應封史通子他日慰窮泉¶
　　過湖城誦雋不疑傳作一首¶
北闕公卿如堵墻誰持一語判興亡君知京兆人無及¶
正用春秋侍帝傍¶
　　同河中府僉判劉狀元延平訪華隂雲臺觀陳摶¶
<pb:KR4h0067_WYG_056-10a>¶
　　先生故居是日雲霧不盡見諸峯¶
平舒道士望三峯翠出浮雲幾萬重過客仍迷五里霧¶
真人與致二茅龍¶
　　正月初五日杜城集¶
雪霽春容滿舊都尋春寫鞚杜城隅氷消流水相縈帯¶
日出南山半有無往事廢興悲故老扁舟沿泝想江湖¶
路人應笑山公醉此興由來屬我徒¶
　　答校書郎孫侔少述¶
<pb:KR4h0067_WYG_056-10b>¶
金華勸講愧通經銅虎分憂強請行千騎亦知翁子貴¶
一麾誰覺仲容輕西賔落莫空遺俗北斗闌干有舊城¶
欲作歌秦無與語故人高論久盱衡¶
　　和御製後苑賞花釣魚詩¶
四照繁英拂檻開九重芝蓋賞春來卿雲共和光華旦¶
瑞露偏凝沆瀣杯池藻躍魚波淡蕩林光傾日景徘徊¶
淮陽閉閣頭今白夢遶釣天惜未陪¶
　　興慶池送客¶
<pb:KR4h0067_WYG_056-11a>¶
紅蕖千頃合碧樹百年藤長日宜沿泝清風破鬱蒸别¶
離情易惡衰老醉那能還望邯鄲道悲歌不自勝¶
　　送彭待制知瀛州¶
趙北燕南如掌平定知臺選寄長城雅歌不廢軍中樂¶
緩帯能令塞外清傾葢由來欣意氣著鞭從此想功名¶
灞池送日邯鄲道倚瑟空多惜别聲¶
　　戲題¶
薄宦遭百舌不如歸去來提壺沽美酒泥滑滑於苔¶
<pb:KR4h0067_WYG_056-11b>¶
　　獨行¶
南山半雲雨天氣雜暄寒野興宜獨往春愁無定端鳥¶
聲來静聴栁色入雲㸔却謝芳樽酒悠悠誰與歡¶
　　晦日¶
是月佳辰勝兹游舊俗同會須陶一醉相與送諸窮江¶
栁參差緑林花㸃染紅春期猶大半作意競東風¶
　　風雨¶
春光從此半無復強淹留風雨仍何急鸎花各自愁登¶
<pb:KR4h0067_WYG_056-12a>¶
臨非故士揺落似清秋物物驚人眼應須與醉謀¶
　　潞河(此水自代北來正為潞字/疑赤狄嬰兒所居近之)¶
飲馬長城行且謡雕鞍金勒映春朝潞河正月氷都盡¶
不惜障泥走度橋¶
　　立春後逰杜城陳丞相郊園¶
韋杜勝逰誰可尋相君舊隠對雲岑氷渠婉轉蛟龍活¶
霜竹參差孔翠深故老能言卧龍地兒童不用滿籯金¶
郡齋殊負青山郭空挹芳樽慰客心(古詩朝離青山郭/暮宿青山上青山)¶
<pb:KR4h0067_WYG_056-12b>¶
(不可上步步常惆悵謝朓亦/云不對芳春酒還望青山郭)¶
　¶
　¶
　¶
　¶
　¶
　¶
　兩宋名賢小集巻五十六¶
