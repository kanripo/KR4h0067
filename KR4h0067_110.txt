# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.452299
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷一百十
<pb:KR4h0067_WYG_110-1a>¶
欽定四庫全書¶
　兩宋名賢小集巻一百十¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　蘿軒外集¶
　晏殊字同叔臨川人七歲能屬文景德初以神童召¶
　試賜進士出身累擢知制誥翰林學士慶厯中拜集¶
　賢殿學士同中書門下平章事兼樞密院使出知永¶
<pb:KR4h0067_WYG_110-1b>¶
　興軍徙河南以疾歸京師留侍經筵卒贈司空兼侍¶
　中諡元獻有臨川集紫微集¶
　　和王校勘中夏東園¶
東園何所樂所樂非塵事野竹亂無行幽花晚多思閒¶
窺魚尾赤暗辨蜂腰細樹影宻遮牀藤梢狂罥袂潘蔬¶
足登膳陶秫徑取醉幸獲我汝交都忘今昔世歡言捧¶
瑶佩願以疎麻繼¶
　　列子有力命王充論衡有命禄極言必定之致覽¶
<pb:KR4h0067_WYG_110-2a>¶
　　之有感¶
大鈞播羣物零茂歸自然黙定既有初不為智力遷禦¶
寇𨗳其流仲任𣲖其源智愚信自我通塞當由天宰世¶
曰皋伊迷邦有顔原吾道誠一㮣彼途鍾百端巻之入¶
纎毫舒之盈八埏進退得其宜夸榮非所先朝聞可夕¶
隕吾奉聖師言¶
　　巢父井¶
禀生值堯年率性在龎厚安巢一枝上豈曰鶉居陋潁¶
<pb:KR4h0067_WYG_110-2b>¶
波人洗耳曽不汚牛口諒兹耕耒暇鑿飲隈林藪含飴¶
鼔其腹帝力予何有遂令千載外此地存遺甃泓然逼¶
喬木宛若棲塒舊鄉人揭題牓行旅諧瞻覯我來觀古¶
蹟愕立徘徊乆凄其望清風不獲見師友願言斟一勺¶
拭面洗心垢翹勤慕高躅感慨陳巵酒思齊胡可望庶¶
以寛庸瞀夙駕恨長途憑高重囘首¶
　　奉和御製後苑海棠¶
太液波才緑靈和絮未飄霞文光啟旦珠琲宻封條積¶
<pb:KR4h0067_WYG_110-3a>¶
潤涵仙露濃英奪海綃九陽資造化天意属喬繇¶
　　海棠¶
杳靄何驚目鮮姸欲蕩魂而人無限思當晝不勝繁浩¶
露晴方浥遊蜂暖更喧只應春有意留贈子山園¶
　　和樞宻侍郎因看海棠憶禁苑此花最盛¶
青瑣曽畱盼珍叢宛未移幸分霖雨潤猶見艷陽姿㟁¶
幘來朱檻攀條憶綘蕤能令人愛樹不獨召南詩¶
　　假中示判官張寺丞王校勘¶
<pb:KR4h0067_WYG_110-3b>¶
元已清明假未開小園幽徑獨徘徊春寒不定斑斑雨¶
㝛醉難禁灔灔杯無可奈何花落去似曽相識燕歸来¶
(公先得上句王/琪為對下句)遊梁賦客多風味莫惜青錢萬選才¶
　　安昌侯¶
蓮勺移家近七遷魯儒章句世相傳關中沃壤通涇渭¶
堂上繁多(疑/誤)逐管絃身服儒衣同蔡義日将巵酒對彭¶
宣高墳丈五陽陵外千古朱雲氣凛然¶
　　海棠¶
<pb:KR4h0067_WYG_110-4a>¶
輕盈千結亂櫻藂占得年芳近碧櫳逐處閒勻高下蕚¶
幾畨分破淺深紅烟晴始覺香纓(疑/誤)綻目極猶疑䗶蔕¶
融數夕朱闌未飄落再三珍重石尤風¶
　　題睢陽五老圖¶
道明回詔樂清閒便向中朝脫冕冠百日秉樞登相府¶
千年青史表旌桓泰運正隆嫌氣熱乾綱初整畏氷寒¶
逍遥唱和多高致儀象霜風俾後㸔¶
　　初秋宿直¶
<pb:KR4h0067_WYG_110-4b>¶
綘河星斗夜䦨干禁署沈沈閉九關上帝册書羣玉府¶
仙人宫闕巨鼇山凉蟾影度秋隂薄促漏聲来夜唱閒¶
擁鼻吟多欲愁絶嚴鐘凄斷樹烏邉¶
　　送凌侍郎歸鄉(一作送林侍/郎還知宣州)¶
江南藩郡古宣城碧落神仙擁使旌津吏戒船東下穏¶
縣僚負弩晝歸榮江山謝守高吟地風月朱公故里情¶
曽預漢庭三獨坐府中誰敢伴飛觥¶
　　寓意¶
<pb:KR4h0067_WYG_110-5a>¶
油壁香車不再逢峽雲無迹任西東梨花院落溶溶月¶
栁絮池塘淡淡風幾日寂寥中酒後一畨蕭索禁烟中¶
魚書欲寄何由達水逺山長處處同¶
　　春隂¶
十二重環閟洞房愔愔危樹俯迴塘風迷戯蝶閒無緒¶
露裛幽花冷自香綺席醉吟銷桂酌玉臺愁作澁銀篁¶
梅青麥緑江城路更與登高望楚鄉¶
　　賦得秋雨¶
<pb:KR4h0067_WYG_110-5b>¶
㸃滴行雲覆院牆飄蕭㣲影度迴塘秦聲未覺朱絃潤¶
楚夢先知薤葉凉野水有波増淡碧霜林無韻濕疎黄¶
螢稀燕寂高牕暮正是西風玉漏長¶
　　涵虚閣¶
水有支流樹有孫重重門巷掛朱軒三君雅範標人望¶
千里澄波隔世喧西對戶庭徐孺宅宻傳鐘梵給孤園¶
欲知嗣續無窮勝兩兩榮歸漢使幡¶
　　海棠二首¶
<pb:KR4h0067_WYG_110-6a>¶
濯錦江頭樹移根藥砌中只應春有意偏與半粧紅¶
昔聞逰客話芳菲濯錦江頭幾萬枝縱使許昌詩筆健¶
可能終古絶姸辭¶
　　咏鳳仙花¶
九苞顔色春意動丹穴威儀秀氣攅題品直須名最上¶
昂昂驤首倚朱欄¶
　　雪中¶
平臺千里渇商霖内史憂民望最深衣上六花非所好¶
<pb:KR4h0067_WYG_110-6b>¶
畆間盈尺是吾心¶
　　金柅園¶
臨川樓上柅園中十五年前此㑹同一曲清歌滿樽酒¶
人生何處不相逢¶
　　詠上竿伎題中書壁¶
百尺竿頭裊裊身腳騰跟掛(一作/倒)駭傍人漢隂有叟君¶
知否抱瓮區區亦未貧¶
　　日鑄茶¶
<pb:KR4h0067_WYG_110-7a>¶
稽山新茗緑如煙靜挈筠籠(一作/都藍)煮惠泉莫向人前殺¶
風景更攜醪醑醉花前¶
　　轉運度支得青州資政黄素書韓吏部伯夷頌許¶
　　昌相公以詩跋尾遂為七言因而寄及謹用拙篇¶
　　紀咏¶
首陽垂範逺吏部屬辭深染翰著嘉尚系言光德音褒¶
崇亘千禩精妙極雙金題詠益珍秘用昭賢彦心¶
　　西垣榴花¶
<pb:KR4h0067_WYG_110-7b>¶
山木有佳實托根清禁中歲芳揺落盡獨自向炎風¶
　　盂蘭盆¶
紅白薇英落朱黄槿艷殘家人愁溽暑計日望盂蘭¶
　　崇因寺¶
捲簾山色眼前見入夜濤聲枕上聞苔徑雨餘堆落葉¶
石樓風靜鎖寒雲¶
　　附録詩話數則¶
晏元獻善評詩嘗云老覺腰金重慵便枕玉凉未是富¶
<pb:KR4h0067_WYG_110-8a>¶
貴語不如笙歌歸院落燈火下樓臺此善言富貴者也¶
人皆以為知言(歸田録/)¶
公有題新昌石氏山齋句云書仙十閣壯儒宫靈越山¶
川寳埶雄又與張臨川云籬邉菊秀先生醉桑下雛嬌¶
稚子仁又送張明州云騷客登山知有助秦源雞犬更¶
相聞¶
公有與客飲紅梅花下詩曰若更遲開三二月北人應¶
作杏花看客曰公詩固佳待北俗何淺也公笑曰頋傖¶
<pb:KR4h0067_WYG_110-8b>¶
父安得不然一坐絶倒¶
宋莒公見晏公佳句輙書于齋壁如無可奈何花落去¶
似曽相識燕歸來靜尋啄木藏身處閒看逰絲到地時¶
樓臺冷落收燈夜門巷蕭條掃雪天已定復揺春水色¶
似紅如白野棠花之類後人多不可及(青箱雜記/)¶
韓子蒼嘗與吕居仁閒論前輩所作上元詩居仁曰晏¶
元獻云樓臺冷落收燈夜門巷清虚掃雪天最佳直是¶
說得出不可及後見吕郎中有詩云江城氣候猶含雪¶
<pb:KR4h0067_WYG_110-9a>¶
草市人家已掛燈豈用晏意耶¶
公有送人知洪州詩云千斗氣沈龍已化置芻人去榻¶
猶懸¶
孫少述栽竹詩曰更起粉牆高百尺莫令牆外俗人看¶
晏臨淄曰何用粉牆高百尺任教牆外俗人看處士之¶
節宰相之量各言其志¶
　　句¶
氷從太液池邉動栁向靈和殿裏看¶
<pb:KR4h0067_WYG_110-9b>¶
閒思北闕銀宫畔誰架丹山白鳳凰¶
玉女雕瓊蕋仙禽自(疑是/白)菊衣¶
喚得梅蕋要同韻羞殺梨花不敢香¶
醉輕浮世事老重故鄉人¶
若教花有語却解使人愁¶
東陽詩骨瘦南浦别魂銷¶
謬道忠心比芳草不知讒舌起椒蘭¶
　　几銘¶
<pb:KR4h0067_WYG_110-10a>¶
小飯防噎跬歩防跌中有角墊衣存袂缺惟忠與孝則¶
罔摧折¶
　¶
　¶
　¶
　¶
　¶
　¶
<pb:KR4h0067_WYG_110-10b>¶
　¶
　¶
　¶
　¶
　¶
　¶
　¶
　兩宋名賢小集巻一百十¶
