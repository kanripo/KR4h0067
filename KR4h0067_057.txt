# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:39.486767
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷五十七
<pb:KR4h0067_WYG_057-1a>¶
欽定四庫全書¶
　兩宋名賢小集巻五十七¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　漫園小藁¶
　王琪字自君玉岐公珪之從弟也兒童時能為歌詩¶
　第進士調江都主簿上時務十二事仁宗嘉之歴修¶
　起居注鹽鐵判官判户部勾院知制誥會奉使契丹¶
<pb:KR4h0067_WYG_057-1b>¶
　因感疾還上介誣其詐謫信州團練副使久之以龍¶
　圗閣待制知潤州徙知江寜先是府多火災或託以¶
　鬼神人不敢救琪召戒邏者作賞捕之法未幾姦人¶
　誅之火患遂息復知制誥加樞密直學士知鄧州徙¶
　揚州入判太常寺又出知杭州復為揚州潤州以禮¶
　部侍郎致仕卒年七十二琪性孤介不與時合數臨¶
　東南名鎮政尚簡静每疾俗吏飾厨傳以沽名譽故¶
　待賔客頗濶畧間造飛語起謗終不自恤葬扵真州¶
<pb:KR4h0067_WYG_057-2a>¶
　詔發真陽卒䕶其窆葢異數也¶
　　秋日白鷺亭向夕有感¶
白鷺敞西軒檐宇窮爽塏千峯若連環翠色不可解是¶
時天宇曠六幕無纎靄金斗熨秋江素練横衣帯乾坤¶
清且斂氣象朝昏改蘆花作雪風飛舞來滄海九霄汀¶
鷺起萬里檣烏快月上三山頭鳥没横塘外蒼茫洲渚¶
寥錯落星斗大開尊屏絲竹披襟向蕭籟余生本江湖¶
偃蹇欣所會清興雖自廢苦嗜亦吾累魚龍慿夜濤四¶
<pb:KR4h0067_WYG_057-2b>¶
面忽滂湃安得燃犀燈煌煌發水怪¶
　　咏玉蘂花¶
玉蘂生禁林地崇姿亦貴散漫隂谷中蓬茨復何異清¶
芬信幽逺素彩非妖麗蒼煙蔽山日瓊瑶為之晦嵗久¶
自扶疎岩深愈凝&KR0201;請觀唐相吟俗眼無輕視¶
　　九曲池¶
越調隋家曲當年亦九成哀音已亡國廢沼尚留名儀¶
鳯終沉影鳴蛙秪沸聲凄凉不可問落日背蕪城¶
<pb:KR4h0067_WYG_057-3a>¶
　　金陵賞心亭¶
千里秦淮在玉壺江山清麗壯吳都昔人已化遼天鶴¶
舊畵難尋卧雪圗冉冉流年去京國蕭蕭華髪老江湖¶
&KR0714;蟬不會登臨意又噪西風入座隅¶
　　吳中曉寒曲¶
大澤穹天莽同色碧瓦閶門曉花白石岩左右斷行人¶
洞庭一夜氷千尺曾持漢節單于壘北風如刀割人耳¶
知憐凍足苦雙摧一生不向遐方履慿誰贈我紫衣裘¶
<pb:KR4h0067_WYG_057-3b>¶
中吳風土清且柔令嚴氣正天地肅長歌白苧臨寒流¶
玉蘭酒熟金醅溢太白連雲尚殊(闕/)書忩半掩晝始開¶
幾日紅梅斷消息¶
　　清輝殿觀唐明皇山水石字歌¶
皇家四葉恢聖功天臨日燭清華戎漢條静治洽柔教¶
老心稽古開神聰有唐英主稱好文仙毫灑落驅風雲¶
壯哉山水有竒字煥乎八法存翠珉自從棄置咸陽道¶
蘚駮煙滋委宫草天開神賛會休辰甄收再作皇居寳¶
<pb:KR4h0067_WYG_057-4a>¶
如何淪棄三百春迎逢睿鑒來紫宸奎鈎粲粲光華動¶
羣玉森森氣象新丹籞春妍瑞靄深文梁藻棟結芳林¶
鴻翔鳯翥徑方丈杯流泉湧䝉親臨鯫臣榮幸從金輿¶
鉤婉魂驚拭目初多慙攬筆非清藻唯慶千齡際帝圗¶
　　無絃琴¶
寂寞之淳音其為樂至深應嫌鼓腹者獨自撫絃琴¶
　　答永叔問¶
班班疎雨寒無定皎皎圎蟾望欲闌應在浮雲儘深處¶
<pb:KR4h0067_WYG_057-4b>¶
更慿絲竹一催㸔¶
　　紅梅¶
館娃宫裏舊精神粉瘦瓊寒露蕋新園吏無端偷折去¶
鳯城從此有雙身¶
　¶
　¶
　¶
　兩宋名賢小集巻五十七¶
