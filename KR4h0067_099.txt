# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:40.261074
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷九十九
<pb:KR4h0067_WYG_099-1a>¶
欽定四庫全書¶
　兩宋名賢小集巻九十九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　龜山集(下/)¶
　　岳陽書事¶
洞庭水落洲渚出叠翠疏峰逺烟沒重樓百尺壓髙城¶
畫棟沉沉倚天闕湖光上下天水融中以日月分西東¶
<pb:KR4h0067_WYG_099-1b>¶
氣凌雲夢吞八九欲與溟渤爭雌雄澄瀾無風雨新霽¶
一日萬頃磨青銅琉璃夜影貯星漢騎鯨已在銀河中¶
湘妃帝子昔何許但有林壑青浮空(君山世傳湘君居/于此因以得名)¶
蒼梧雲深不可見遺恨千古嗟何窮須臾晦㝠忽異色¶
風怒濤翻際天黒乘陵瀨壑走魑魅渟滀百怪誰能測¶
忽看舟子玩行險更欲飛帆借風力安得晴雲萬里開¶
依舊寒光浸虚碧¶
　　南康值雨¶
<pb:KR4h0067_WYG_099-2a>¶
　廬山卧龍庵有劉道人自云百餘嵗碧眼不粒食惟¶
　食栢飲水每客至必先知之欲往見之不果故并記¶
　之¶
平沙漲雪清江濆水花照日紅生鱗軒然五老出城表¶
雕玉萬仞窺長身雲巾星弁覆華頂飛泉潄瀑垂天紳¶
平生未識廬山面碧巘横雲望中見江頭一夜雨銜天¶
奔浪號風作悲健朝來淤泥沒牛馬咫尺坐論千里逺¶
芒鞋拄杖掛塵屋神馬尻輪歘飛轉卧龍庵前碧眼翁¶
<pb:KR4h0067_WYG_099-2b>¶
日飲山淥餐溪松神融氣合八荒外此心炯炯宜先通¶
未須勤移却俗駕㑹應一洗塵寰空寄言歸侍壺丘子¶
他日未游當御風¶
　　游武夷(是日泛小舟至鷄/窠岩還游冲佑觀)¶
函闗崎嶔走秦鹿天下並逐爭羣雄抉雲翻空鰲足折¶
黔黎竄伏如寒蛩武夷山深水清泚避世猶有髙人蹤¶
龍泓東注海波涌(嶺有投龍池/世傳與海通)玉女翠擁秋雲鬆(玉女/峰)¶
赤霄真骨寫虛壁通泉凡筆慙非工(魏王峯前/有畫鶴)蔵舟浮¶
<pb:KR4h0067_WYG_099-3a>¶
梁跨絶壑(山間有小橋橋西有一/小舟皆人跡不可到)隠見似與天潢通當¶
時雞犬不復見窠巖依舊烟霞籠我來秋杪月既望尚¶
有幽菊埋榛叢天容洗淨雨新霽雲幕四巻清無風掀¶
篷進棹窮異境注目想見流殘紅回船杖履躡幽徑松¶
竹窈窕環琳宫翠琬温辭耀華衮(褒詔有/石刻)金榜大字纒¶
交龍自憐病骨掛塵網幔亭髙㑹何由逢解衣歸卧玉¶
瑣碎仰看明月穿疎篷¶
　　謝詹司業送酒¶
<pb:KR4h0067_WYG_099-3b>¶
鄭公負才名流落四十年髙視隘八荒天寒坐無氊忘¶
形賴司業時與送酒錢嗟予樗櫟材臃腫世所捐云何¶
附青雲拜賜追前賢開壺對青樽内愧顏靦然公乎廊¶
廟姿直幹上參天袨服羣娃宫不虞妬爭妍驊騮誤一¶
蹶萬里終騰騫朝燕暮刷越駑馬安能先玉瑩本無瑕¶
寧須事磨鐫宣室久虚席兹行定詳延陋儒氣填臆感¶
慨聊自宣辱惠不知報强歌成短篇¶
　　戲贈詹安世(喜談兵慕耿弇之為/人故有虎牙之句)¶
<pb:KR4h0067_WYG_099-4a>¶
綵舟駐閶門初與子相識長空翥秋隼爽氣横八極摛¶
辭鏤圭璋吐論森劍㦸鄧侯不願仕志在書竹帛長纓¶
係單于落落藴奇策氣吞流沙外意無燕然北虎牙有¶
餘勇戎寇非强敵㑹當朔風勁伏鉞控鳴鏑老大慙衰¶
謝見子徒感激平生謬經綸此意已寥寂信哉功名㑹¶
事道古難必窮通付時命未足為悦戚餘生如鼴䑕滿¶
腹㣲分畢行矣脱簪纓翛然適吾適(安世乃司業之/子年少未受官)¶
　　隠几¶
<pb:KR4h0067_WYG_099-4b>¶
上天不殞霜萬木正鮮澤青蒿與長松各挺嵗寒節朔¶
風吹沙寒髙嶺凍積雪萬木已摧落長松獨清潔人生¶
無艱危君子竟何别隠几試澄思行蔵易差轍¶
　　留别富宣徳¶
富侯荆山姿落落混燕石鐫磨經世故不磷乃天質軒¶
裳儻來寄既去寜須戚驊騮走長坂一跌未為失秦庭¶
謬瑕疵睨柱終完璧君子有逺懷亊道先器識千鈞等¶
鴻毛始見烏獲力行矣各勉㫋他時賴三益¶
<pb:KR4h0067_WYG_099-5a>¶
　　别西齋諸友¶
浮雲如積酥凉颷勁絃疾溶溶𣺌天末飄忽易相失懸¶
弧四方志匏繫非予匹平生結歡久始願膠投漆别離¶
傷素懷此身任萍迹¶
　　遣懷¶
君子雖自嚴至潔宜若汙昭昭揭日月所向將蝟如天¶
地一穽中逼仄身亦孤游世在虚已浩蕩與時俱靈府¶
有天游環中真道樞¶
<pb:KR4h0067_WYG_099-5b>¶
　　元豐壬戌嵗暮書事¶
閩陬地力盡種萟被山谷涵濡一雨潤鬰鬰原野綠春¶
風忽云徂舒景變炎燠凉颷動地軸揫歛何神速坐愁¶
林巒空俯視萬木脱凝霜借風力摧折到松竹嗟余閉¶
門人感此亦愁蹙幽庭有萱草采采不盈掬如聞糟牀¶
注取醉須百斛沉酣樂時運天闗不須觸萬物一芻狗¶
蒼蒼自髙目¶
　　緑漪軒¶
<pb:KR4h0067_WYG_099-6a>¶
開池傍清軒環除種蘭芷虚明淡星漢踈影薦鳬履君¶
乎試憑軒鑑此亭下水盪風生㣲瀾風定還泚泚悠然¶
得真趣吉祥來止止¶
　　迂疎堂¶
終南有捷徑屈蠖終當伸君獨恥不蹜安得與世親結¶
廬寄人寰獨柱寜問津形影廢酬贈相忘誰與隣寄謝¶
漠陰叟抱甕良非真¶
　　鄱陽湖觀打魚¶
<pb:KR4h0067_WYG_099-6b>¶
秋髙水初落鱗介滿沙脊浩如太倉粟寜復數以粒紛¶
紛漁舟子疑若俛可拾横湖沉密網脫漏百無十蟲鰕¶
雜魴鯉駢首吐㣲濕小人利口實刀機汙鱗鬛鯤鯨亦¶
狼狽風雨移窟宅玉淵有神祠變化在嘘吸胡寜飽羶¶
香忍視萬魚急幽潛不足恃感嘆百憂集寄謝漆園吏¶
於計未為得¶
　　送嚴尉¶
世路久艱棘青㝠翳妖氛孤鳥叢祠中豺虎填城闉君¶
<pb:KR4h0067_WYG_099-7a>¶
能摘姦伏竭澤無潛鱗勿云功未酬屈蠖終當伸飛黄¶
架輕車一躍窮無垠¶
　　檢田¶
尋崙上層崗隨衝出髙原烟火一里餘雞犬遥相聞瘠¶
壤僅容席訟牒徒紛綸齊魏兩蝸角況復三家村舉世¶
競毫末薄俗寜足論吾衰過元亮欲辨已忘言¶
　　送向和卿還京¶
江湖多秋風惝恍夜不眠念子將北歸起視明星懸君¶
<pb:KR4h0067_WYG_099-7b>¶
平翠虯姿聳身蒼梧淵髙步隘八區凌風上青天妙質¶
藴荆璞寜須事磨鐫贈言以為别妄意追前賢聖言乃¶
常珍含咀真味全奇辭暫時好過眼如飛烟潔身忘廉¶
潔觸物宜虚船吾方病羸苶市藥還自憐明日隔長陂¶
相望空惘然¶
　　向和卿覽余詩見贈次韵奉酬¶
杜陵頭白長昏昏海圖舊繡冬不温更遭惡卧布衾裂¶
盡室受凍憂黎元詩人窮愁自古爾豈若種萟依青門¶
<pb:KR4h0067_WYG_099-8a>¶
嗟予老懶世不用窮巷久雨無髙軒蟲鳴烏噪感時節¶
&KR0276;不恤緯羞前言殘章斷簡棄不録自愧潢潦無根源¶
君胡衮字富褒飾三復妙語將誰論知君獨負青雲器¶
欲使飢者名長存¶
　　贈程舍人近侍入閩¶
路公溪上鶴髪翁眼光照日顏如童龎睂垂鬢有仙骨¶
駢集五福天所鍾螭頭暫輟三長手杖節扶輿入閩嶠¶
弧南一夜晶輝浮海隅草木俱榮耀朱金拜後古所稀¶
<pb:KR4h0067_WYG_099-8b>¶
繡紱全勝衣綵衣玉觴薦夀須珍奇更待蟠桃結子時¶
　　言溪早起¶
短日催征轡聴雞踏曉霜逺山頻入望薄酒漫搜腸湘¶
浦蓴絲滑吳淞鱠縷長何時一踈放把釣卧滄浪¶
　　漢坂舟行¶
曲岸通幽徑踈籬映竹斜塢深蔵吠犬林薄露人家石¶
瀨魚偏美鄰村酒易賖秪應雲水富自是一生涯¶
　　席太君輓辭¶
<pb:KR4h0067_WYG_099-9a>¶
賢配無前古傳家有子賢四靈來薦瑞一鶚已摩天蒿¶
里迷長夜悲笳&KR0228;暮烟蕭蕭原上路猶想駕雲軿¶
禀粹猗蘭秀來嬪洛水濵一窺識公輔三徙得儒真畫¶
翣流雲氣松阡卧石麟哀榮今日事誰復繼前塵¶
　　湘君祠¶
烏䑕荒庭暮秋花覆短牆蒼梧雲不斷湘水意何長澤¶
岸蒹葭緑籬根草樹黄蕭蕭竹間淚千古一悲傷¶
　　新湖夜行¶
<pb:KR4h0067_WYG_099-9b>¶
平湖淨無瀾天容水中煥浮舟跨雲行冉冉躐星漢烟¶
昏山光淡桅動林鴉散夜深宿荒陂獨與雁為伴¶
　　哀鴻¶
哀鴻當苦饑悲鳴垂其翼朔漠曉霜寒江湖晚烟羃乾¶
坤一網罟髙飛亦何益日暮無與羣驚風暗(缺/)¶
　　荆州書事¶
千里瀕江地可毛結廬何必故山椒載醪不過斜川路¶
飲水誰同陋巷瓢勿問雞蟲閒得失但知鵬鷃各逍遥¶
<pb:KR4h0067_WYG_099-10a>¶
黄塵滿眼僧窻靜坐對風花意已消¶
　　天寧節¶
祥開若水射瑶光淑氣先春景自長玉陛風閒飛綵綬¶
獸爐烟暖襲珠囊雲門羽鶴儀仙仗天上蟠桃薦夀觴¶
已見晶輝環帝座定應長照鼎宫傍¶
　　閒居書事¶
虚庭幽草翠相環黙坐頹然草色閒玩意詩書千古近¶
放懷天地一身閒踈窻風度聊欹枕永巷人稀獨掩闗¶
<pb:KR4h0067_WYG_099-10b>¶
誰信紅塵隨處淨不論城郭與青山¶
　　直舍大風書事寄循道¶
枕書無寐首空搔萬竅噓風正怒號雪意浮空迷逺目¶
月林梳影見秋毫幽庭所藉惟荒草妙理應須付濁醪¶
誰念維舟江上客落帆千里壓雲濤¶
　　和席季成遊金鑾寺¶
朱甍碧瓦照孤城杖屨翛然野色清縠捲水風輕蕩漾¶
珠翻荷雨自虧盈勝遊已覺非人境妙語寜須是玉英¶
<pb:KR4h0067_WYG_099-11a>¶
願借金箆聊括目不容幻翳有纎塵¶
　　送王充道遊三茅廬阜¶
荆吳相望各天涯千里柴車鹿自隨觧轡定應春盡日¶
及歸宜待鶴來時(三茅中峯每嵗八月十七日有/鶴至充道當候見物乃可回)聖賢¶
莫負樽中渌日月長為物外遲若過匡廬訪真隠卧龍¶
庵下有期頥(卧龍庵有劉道/人人言百嵗夀)¶
　　春日有懷諸友¶
憑几無聊晝掩扉芬芬晴氣減春衣隔簾相應鶯初語¶
<pb:KR4h0067_WYG_099-11b>¶
背日連飛鴈北歸莫逆交遊千里别逺來音信兩年稀¶
追尋舊事成幽夢觸物心行事事非¶
　　望湖樓晚眺¶
斜日侵簾上玉鈎簷花飛動錦文浮湖光瀉出千峯秀¶
天影融成十里秋翠鷸翻風窺淺水片雲隨意入滄洲¶
留連更待東窻月注目晴空獨倚樓¶
　　次韻晁以道¶
誰能載酒尋元亮共寄無何作醉鄉便好收身事農圃¶
<pb:KR4h0067_WYG_099-12a>¶
不須驚世露文章壺中日月春長在塞上烟塵客自忙¶
千里同風無逺近未分秦隴與瀟湘¶
　　和錢濟明遊官園¶
虚舟觸物本無意看花得句慙非才名園古寺尋春色¶
不暈勿鄙雙魚鰓(是日與濟明遍遊諸平詩/院觀雙魚花抵暮至官園)木奴千頭¶
比封户秋實付與江風催因思萬㸃愁人處何似洞庭¶
金作堆(蘇子美詩洞庭/柑熟客分金)¶
　　寄題環翠樓(記云唐君作/此樓以奉親)¶
<pb:KR4h0067_WYG_099-12b>¶
方壺七萬神鼇連瓊臺縹緲居靈仙鯨翻海運成桑田¶
異境誰使夸娥遷銛風四面蒼圭圓巨靈巧以青瑶鐫¶
揉風洗雨淨娟娟脩眉浮空秀爭妍清溪回旋瀉幽泉¶
下有澄瀾湛洄淵繡楣雕欄欲飛翻凌切漢道摩星躔¶
恍如直跨須彌巔瑠璃凝光圍四天喜君妙齡謝世喧¶
萱堂慈顏白盈顛兒童牽衣戲蹁蹮優哉此樂誰與先¶
嗟予昔以三釡懸投身世網百慮煎今乎老矣誠可憐¶
狙猿何用簪纓纒子雲終須守一㕓誅茅結屋纔數椽¶
<pb:KR4h0067_WYG_099-13a>¶
薜衣雜佩紉蘭荃手披白蟫玩青編春暉不報常欿然¶
雖有至樂安能全¶
　　晚雨¶
斷霞明滅天日黝雨意晴暉爭好醜浮雲冉冉無定姿¶
白衣忽變如蒼狗悲風激烈河漢翻雨脚如麻飛霰寒¶
山深氣腥豺虎亂乾坤四合誰云寛將溪溪上野客懶¶
成癖怯寒手攣面如墨把盃强吞僵立歌閉門獨愁天¶
已黒¶
<pb:KR4h0067_WYG_099-13b>¶
　　贈醫者鄧獻匡¶
雲容方黯黯夜色正蒼蒼空羨南歸翼幽懐増感傷¶
　　過漢江¶
西極鰲足折東南地維傾衆流競趨下汹汹歸滄溟誰¶
能跨明河挽此經天行世難乘槎翁此意終㝠㝠¶
　　過吳江¶
天水相涵翠有餘玻璃萬頃接方壺山浮晚照清如洗¶
風逺飛帆細欲無漫叟未應甘皂櫪散人終欲傲江湖¶
<pb:KR4h0067_WYG_099-14a>¶
維舟況值鱸魚美鱠叠銀絲飫腹腴¶
　　南歸書事¶
浪漫人間壓客塵衡門長憶鎖榆枌忘言擬盡輪人妙¶
陳迹慵尋史籀文萬里功名心獨冷一㕓耕鑿力能勤¶
舊遊欲問南歸趣寂寞吾今過子雲¶
　　寸碧軒¶
隠隠遥山列畫屏簷間寸碧與雲平低回席上遺簪露¶
彷彿墻東翠黛横虛景逺涵千里色晚暉仍借一溪清¶
<pb:KR4h0067_WYG_099-14b>¶
春風景物知多少可稱收身樂此生¶
　　冬早書事¶
窈㝠誰為宰爐鎚榮謝唯知嵗序催臘日未經梅已綻¶
春風尚逺凍先開愁無潤澤歸芳樹獨有餘寒著死荄¶
收盡浮雲天愈淨夜深猶起望三台¶
　　齒落書懷¶
身上蕭條事事空齒牙衰落勝衰翁渴心尚欠冰凌解¶
病骨長思藥力攻文几倦親塵土暗斷編慵理蠧魚封¶
<pb:KR4h0067_WYG_099-15a>¶
南牀穏卧陶公宅枕上悠揚一榻風¶
　　縣齋書事¶
簿書投老豈身謀朱墨紛紛晚即休平世功名歸社稷¶
一瓢我欲慕巢由¶
一去人間二十年空餘飛雪上華顛清時最有求田樂¶
未愧陳登榻上眠¶
身名于我兩悠悠形影相忘懶贈酬擬把一竿滄海去¶
漫然清世一虚舟¶
<pb:KR4h0067_WYG_099-15b>¶
　　醴陵丁君洋洋亭¶
依蒲泳藻兩相忘宛有江湖氣味長凭檻脩然真得計¶
秪應幽興在濠梁¶
　　安西聞捷¶
鷹揚塞外得非熊萬里金城一箭通玉帳投壺隨燕豆¶
坐看飛將縳驍戎¶
將軍新擁節旄閒紫塞雲浮豹尾斑白首邊城休悵望¶
馬蹄未出玉門闗¶
<pb:KR4h0067_WYG_099-16a>¶
雅歌不待來天馬謝質今應閉玉門早勒勲名上彞鼎¶
放回春色滿乾坤¶
　　直舍書事¶
鱗鱗池面水初生萍底青蛙自在鳴誰使幽庭當鼓吹¶
雨餘時聴作新聲¶
　　登峴首阻雨¶
羊公風績幾經秋獨遶龜蚨為少留欲問荆人尋舊事¶
一江清泚自東流¶
<pb:KR4h0067_WYG_099-16b>¶
江浮雲影抱層欄雲外青山一水間盡日倚欄看不足¶
杖藜欲去更回還¶
江風江雨上雕欄庭樹蕭蕭景自閒向晚㣲雲遮不盡¶
好山渾在有無間¶
庭前古木已經秋天外行雲暝不收倚杖却尋山下路¶
一川風雨濕征輈¶
　　春早¶
雲天羃羃漏㣲光踈懶惟添睡思長枕上隔籬聞鳥語¶
<pb:KR4h0067_WYG_099-17a>¶
半殘春夢更悠揚¶
此身如幻病何傷白日無人景自長寄傲南窻容膝地¶
時時飛夢到羲皇¶
過簷赫日晝如燔睡轉庭陰始一反縱有諸人來問疾¶
毘耶居士已忘言¶
寄形一榻日蘧然倚杖支頥髻指天莫逆過門無子祀¶
時來鑑井自跰&KR1271;¶
古椿朝菌已忘言貧病寜須更問天石彈不妨隨物化¶
<pb:KR4h0067_WYG_099-17b>¶
自求鴞炙自應便¶
　　鄒公輓辭¶
一伏青蒲上三年漳海濵泉甘不出戸(公謫南方所居/無水庭中怱湧)¶
(甘/泉)客醉豈無神(公在謫所忽有醉客言公/將歸翌日赦至果得歸)報國心長在¶
知恩志未伸(公所居一/名知恩)追懷垂絶語空有淚盈巾¶
舊徳今誰在彫零已不多雲天開日月陸海自風波空¶
嘆與齡夢難留曳杖歌生平濟川意無處問施羅¶
　　冬曉¶
<pb:KR4h0067_WYG_099-18a>¶
著瓦霜華冷暝空曉霧均氣昏難見日風過易生塵洗¶
硯冰紋破憑爐火色春莫嫌寒尚薄雨雪更愁人¶
　¶
　¶
　¶
　¶
　¶
　¶
<pb:KR4h0067_WYG_099-18b>¶
　¶
　¶
　¶
　¶
　¶
　¶
　¶
　兩宋名賢小集巻九十九¶
