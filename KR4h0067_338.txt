# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:46.051214
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百三十八
<pb:KR4h0067_WYG_338-1a>¶
欽定四庫全書¶
　兩宋名賢小集巻三百三十八¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　古梅吟藳(二/)¶
　　壽鄉衮訥齋先生三首¶
華衮褒榮御墨鮮堂堂劍珮在凌煙十三相後功為最¶
五百年間遺有傳落落甘霖施后土岩岩鉅石補青天¶
<pb:KR4h0067_WYG_338-1b>¶
太平有策安排了浯水清風崖可鑴¶
世態浮雲無定形先生綠野竟留情詎知寳祐老臣在¶
又見金陵新法行洛邑幾時歸赤舄東山再起答蒼生¶
不堪局面遲一著願祝薇垣星更明(時丁大/全當國)¶
當年河嶽已儲神理亂分明闗一身瑞應麟書知孔子¶
恩光鳳詔見庚申世臣喬木蒼蒼日驛使梅花嵗嵗春¶
笑指紫陽山作壽㑹看重慶喜尤新(先生生于/庚申之冬)¶
　　感興四首¶
<pb:KR4h0067_WYG_338-2a>¶
多病頻辭客無人自掩扉斸松供藥火葺葉補漁衣日¶
月雙丸疾乾坤一粟微不須求外道悟此是𤣥機¶
野興在漁艇風潮不憚勞苔生肥石骨水落痩溪毛霜¶
重稻粱熟天清雁字髙醉餘歌古調人事析秋毫¶
閉門逃俗客攜酒過禪闗竈古茶煙斷殘碑雨蘚瘢秋¶
僧行影痩夜鶴病翎寒片月隨人到孤琴對佛彈¶
百事謀何拙一閒夢亦清定交毛穎子結怨孔方兄鶴¶
影雲煙痩蟬聲風露輕寸心虚白久蜕骨待丹成¶
<pb:KR4h0067_WYG_338-2b>¶
　　金陵寓樓居¶
樓中有酒客身閒約住孤雲共往還揺落碧桃春欲去¶
倚闌無語看鐘山¶
　　過涇邑水西縣尹先伯祖嘗為邑簿領耆儒有識¶
　　者¶
客裏身無事乗閒過水西清波明白鷺緑樹帶黄鸝酤¶
酒道旁飲吟詩石上題邑中逢故舊坐定説環溪¶
　　南陵道中迫暮投茅店四圍率敗籬令僕夫環卧¶
<pb:KR4h0067_WYG_338-3a>¶
故山三百里歸路正羊腸密樹標茅店荒池界竹墻僕¶
眠如鹿伏我倦背龜藏素志非南阮丈夫掃八荒¶
　　泊蕪湖縣¶
古邑蒼江曲鱗鱗華屋横酒樓歌妓集漁市販夫行野¶
濶雲無勢江流月有聲橋邊詩思繞譙鼓更分明¶
　　庚申冬壽秋崖先生¶
瑞宿當年降世間祁山深處著仙壇梅開冰壑珊瑚痩¶
岸聳暗空碧玉寒清氣胚成龜鶴相丹田煉就虎龍蟠¶
<pb:KR4h0067_WYG_338-3b>¶
待教鬚鬢渾如雪恰寫耆英與世看¶
　　九日¶
秋雨梧桐退老時寒城九日正霏霏功名不直三杯酒¶
世事直如一局棊頭且插教黄菊滿手今莫負紫螯肥¶
壯懐無復登臨恨破㡌西風一任吹¶
　　春晚郊行¶
芒鞵竹杖出柴闗檢校園林脚不閒翠幄初張花結局¶
錦棚未解筍排班煙波鷗鷺春風外桑柘牛羊夕照間¶
<pb:KR4h0067_WYG_338-4a>¶
野興不須邀客共一尊白酒對黄山¶
　　秋日游竹㑹寺¶
修竹隂隂古道場誰憐兵火地荒涼晚山俱似佛頭綠¶
秋艸不如僧髪長白酒莫辭今日醉黄花仍作去年香¶
禪翁留客殷勤甚相對藤牀話夕陽¶
　　子陵釣臺¶
峭壁千尋屹曉寒何年人插釣魚竿煙霞不受衣冠涴¶
天地那如蓑笠寛幸有同肩黄屋貴不妨伸脚白雲端¶
<pb:KR4h0067_WYG_338-4b>¶
能令漢室亦増重可作巢由一例看¶
　　夜泊富陽¶
片帆東去一鷗輕消得天公十日晴新酒一樽詩幾首¶
故鄉千里月初更煙收山翠揩摩淨風軟江波熨貼平¶
苦是狂懐費消遣船頭吹笛到天明¶
　　别厲制使¶
何日林間理故書客中嵗月只蘧廬糴糧半給梅花鶴¶
燒葉餘分雪後驢蝶夢悠揚家國逺雁行零落弟兄疎¶
<pb:KR4h0067_WYG_338-5a>¶
寒花到了自蕭索不是東風不管渠¶
　　天目道中¶
天目峯前小駐驂長松夾道碧䰐鬖客懐寂寞秋般淡¶
醉態朦朧午正酣山色儼如嚴父面鳥聲還勝俗人談¶
何年來此種芝术乞與道人雲一龕¶
　　春雪¶
一雪滿天地三春景更妍鶴梳瓊羽落蝶舞粉衣翩嫰¶
栁飄新絮殘梅補落鈿東風初解凍洗手破輕煙¶
<pb:KR4h0067_WYG_338-5b>¶
　　嚴灘對月憶雪壺亡弟¶
卯君看月此徘徊今來月明君不來安得清光刀剪破¶
為分一半到泉臺¶
　　婺源道中憩午二首¶
小息吟身古木隂詩情羞澀錦囊輕風煙不受人收拾¶
擔閣行山半日程¶
滿路黄塵人往還黄塵㸃汚幾青山便投山店睡過午¶
要放詩魂出世間¶
<pb:KR4h0067_WYG_338-6a>¶
　　濯足五溪城¶
東風吹水緑鱗鱗小漱清寒入齒齦萬里流邊濯雙足¶
恐行五嶺涴晴雲¶
　　登㑹稽山¶
越上今為客息肩春樹林啼鵑歸夢斷落日旅愁深詩¶
紀一編史琴傳千古心㑹須重過此禹穴一登臨¶
　　春日吳中¶
照人芳樹遲遲日吹面垂楊拂拂風客思一笻攜不盡¶
<pb:KR4h0067_WYG_338-6b>¶
鳥聲多在落花中¶
　　嘉禾書所見¶
翠幙重重䕶曉寒窓間金鴨篆烟殘芳情不采閒花草¶
獨倚䦨干看牡丹¶
　　荷花四絶¶
一機蜀錦著紗籠不放纎塵到水宫但覺曉寒金掌重¶
仙人危立白雲中¶
　　　右露¶
<pb:KR4h0067_WYG_338-7a>¶
醉臉潮紅嬌欲眠玉幢移影蓋嬋娟一奩晴色開明鏡¶
暖熨金爐起碧煙¶
　　　右日¶
䬃䬃涼生水國秋可憐無計解花愁飄然一葉隨流水¶
付與真人駕作舟¶
　　　右風¶
寒聲敲破玉琳琅綰㫁鴛鴦雙夢長㡬斛明珠收不起¶
巧粘翡翠絡紅糚¶
<pb:KR4h0067_WYG_338-7b>¶
　　　右雨¶
　　俠客行¶
擊筑復擊筑欲歌雙淚横寳刀重如命命如鴻毛輕¶
　　烏棲曲¶
風敲玉鉤蝦鬚垂寒烏棲月萬年枝香薫翠被春宵永¶
玉臂曲作珊瑚枝¶
　　散髮¶
玲瓏忩户午晴時散髮林間自一奇鳥睡香奩花影動¶
<pb:KR4h0067_WYG_338-8a>¶
蟬吟涼境栁隂移髙山流水琴三弄明月清風酒一巵¶
要是閉門防俗客莫令到眼敗吾詩¶
　　讀岳武穆王傳¶
鬼域為妖天地昏將軍那可一朝存泰山頽喻哲人死¶
東海旱為孝婦寃當日主和甘下䇿到今無計復中原¶
清風凜凜一編史拭盡英雄㡬淚痕¶
　　行春次俞兄韻二首¶
㡬日春愁不出行園林又是了清明春風桃李一場夢¶
<pb:KR4h0067_WYG_338-8b>¶
夜月江山千古情吟倚長松伺鶴到坐臨釣石看雲生¶
此懐不解自拈出漫譜離騷入笛聲¶
多謝春風相此行馬啼千里夕陽明故人楊柳正年少¶
知已青山舊日情思滿天涯芳草逺望窮江際暮雲生¶
同来佳客自不俗相對松隂聴瀑聲¶
　　淳熙丙申二月晦翁歸婺源先曽大夫因隨杖屨¶
　　遂掛名于弟子之列乃以所著書説以求正晦翁¶
　　可之又嘗投書論易甚詳龍翰不學緇玷家聲因¶
<pb:KR4h0067_WYG_338-9a>¶
　　讀遺文有作數語亦所以自勉云¶
吾祖曽師雲谷仙讀書直下悟諦筌道參太極本無極¶
易論先天與後天緑遍春風忩外草香浮夜月沼中蓮¶
派分一勺濓溪水道統綿綿萬古傳¶
　　再過孤山¶
一函鶴骨已塵埃空築孤山碧玉臺添種紅蓮千萬朶¶
梅花從此不須開¶
　¶
<pb:KR4h0067_WYG_338-9b>¶
　¶
　¶
　¶
　¶
　¶
　¶
　¶
　兩宋名賢小集巻三百三十八¶
