# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:45.244827
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷三百九
<pb:KR4h0067_WYG_309-1a>¶
欽定四庫全書¶
　兩宋名賢小集巻三百九¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　漁溪詩藁¶
　　江上¶
江頭雲閣雨桞色與春深船發春風阻誰知客子心¶
　　居閒¶
<pb:KR4h0067_WYG_309-1b>¶
富貴人所願貧賤不堪憂自有蘭蕙清非比蕭艾羞功¶
名如露草飄瓦若虚舟千載倘相遇臯䕫及伊周茍使¶
窮未達一壑營一丘出處謹吾節斯心已細籌¶
　　古意¶
無言情脈脈美人久相隔道阻修且長春草幾畨碧鳳¶
釵冷鬢雲鸞鏡輕雲羃昔為比翼鳥今作孤飛翮愁絶¶
寄郎衣腰痩裁宜窄¶
　　春日即事¶
<pb:KR4h0067_WYG_309-2a>¶
羲馭舒徐日正遲園林已覺杏花稀半晴半雨春無凖¶
燕怯輕寒不耐飛¶
　　即事¶
薄薄輕輕寒露雨微微颯颯早秋風小舟辦了松江去¶
占取三高作釣翁¶
　　賞月¶
天淨無一雲地淨無一塵十六月圓滿皎皎白玉輪古¶
今同此月照破世間人夜久方浴出露坐風滿襟清影¶
<pb:KR4h0067_WYG_309-2b>¶
入忩户聊足慰我心所欠一尊酒所乏一張琴如此好¶
月色惜乎在海濵癡兒官事了空自疲精神不得賞新¶
月酬酢相與頻今宵詩興動狂吟漁溪民獨對猶復爾¶
况逢親共賔¶
　　採蓮曲¶
畫艇將歸笑語頻鴛鴦對對起還沈妾心先自懐郎苦¶
怕嚼蓮心苦轉深¶
　　靈隱¶
<pb:KR4h0067_WYG_309-3a>¶
回首得兩年曾入靈隱去一路看不足衣霑松上露白¶
雲来相迎澗泉飛瀑素此景天下無遠勝廬山路¶
　　種竹¶
門前槐已長庭前草自生所欠園中竹多種渠幾莖此¶
君真可愛非獨王猷情有時吟詠暇入園得閒行所幸¶
筍萌出次第陰可成頃使神宇爽漸覺眼界清最是秋¶
雨夜風来簌簌聲¶
　　春暮寄友人¶
<pb:KR4h0067_WYG_309-3b>¶
日暖棃花雪風吹楊桞綿春踰三月半夢憶十年前詩¶
借鶯聲和書無雁字傳東君還似舊吾鬢歎皤然¶
　　即事¶
吹落楊花春事了小池新緑雨添痕育蠶時節寒猶在¶
村落人家半掩門¶
　　初夏¶
薔薇花已謝芍藥擬下坡午陰有嘉樹景序猶清和日¶
得詩篇詠門無俗客過笋胎今歲少荷葉小池多春去¶
<pb:KR4h0067_WYG_309-4a>¶
餘旬日夏雲已嵳峩吾年嗟老矣身事笑蹉跎但欲卧¶
白日幽岩捫青蘿已與心料理不必問如何¶
　　次下竺僧韻¶
朝市軟紅塵山林氣味深放懐隨野鶴過耳任春禽石¶
澗鳴泉玉松釵墜日陰隱居無箇事存養讀書心¶
　　江上¶
小雨纔收日漸斜酒旗挿處兩三家江頭粧㸃秋来景¶
半是蘆花半蓼花¶
<pb:KR4h0067_WYG_309-4b>¶
　　秋日¶
芙蓉未拆桂香浮落日西風雁過樓一雨空階深夜滴¶
十分秋是十分愁¶
　　偶成¶
吹来一葉報秋知玉露金風正及時戴了涼巾披野服¶
桂花香裡看唐詩¶
　　秋行吟¶
西風𦂳兮葉脱枝寒露瀼兮菊遶籬蘆花白兮蓼滿湄¶
<pb:KR4h0067_WYG_309-5a>¶
雁聲急兮蛩轉悲樂吾淛兮殊興思况東淮兮落逺陲¶
朝氣肅兮夜漏遲暮雲黯兮山色衰紛紛眯目黄埃吹¶
艱闗千里徒驅馳窮猿投林任所之膏梁諸公那得知¶
從今休被微官縛未若琴歌詩酒樂豈無手足懐我情¶
當念行人多寂寞¶
　　習氣¶
習氣於詩却未除儘教人笑治生疎功名若到窮吟地¶
雖是居貧富不如¶
<pb:KR4h0067_WYG_309-5b>¶
　　即事¶
暑赫練襟汗欲流倩誰喚得一天秋無人共訂吟邊句¶
獨有蟬聲呌樹頭¶
　　平湖¶
平湖一景堪圖畫舟子烟波去復歸舊日元真無覔處¶
西山長見鷺鷥飛¶
　　半塘¶
因訪雲岩過半塘清明時候野花香小舟趁雨衝風去¶
<pb:KR4h0067_WYG_309-6a>¶
不及㝷僧到上方¶
　　送人至松江¶
西風蕭瑟入船忩送客離愁酒滿缸要記此時分袂處¶
暮烟細雨過松江¶
　　雨後¶
雨後新晴日轉西桑間猶有拙鳩啼十分愁意無人管¶
紅蓼黄蘆水滿溪¶
　　紀愁¶
<pb:KR4h0067_WYG_309-6b>¶
可笑無詩紀四愁强將歡伯解吾憂夜長明月紗忩冷¶
分得寒蛩一半秋¶
　　和樂天初夏韻¶
雨脚来山岫溪痕漲岸沙挿旗多酒户掛網盡漁家地¶
出綳兒笋園收菜子花春歸鶯囀懶風急燕飛斜杯瀉¶
青荷葉甌煎白玉茶孤村流水晚數㸃有歸鴉¶
　　述已¶
落落功名鬢久斑重遊京國又何顏早知寸禄榮家晚¶
<pb:KR4h0067_WYG_309-7a>¶
悔不當初便入山¶
　　釣臺¶
不受三公漢禄榮一絲風月許多清只將節義高千古¶
豈釣人間利共名¶
　　七夕有懐¶
擘釵情緒思悠悠月下穿針嬾傍樓非獨雙星苦離别¶
人間天上一般愁¶
　　秋夜¶
<pb:KR4h0067_WYG_309-7b>¶
月華如水淨無塵千里相思總一心絡緯籬邊吟不徹¶
做成秋意十分深¶
　　賡采雪岩韻¶
詩與梅花一樣清江湖久矣熟知名未容便理趨朝計¶
行見相留入幕榮照座精神澄玊宇當官才刃壓金城¶
星郎况是曾知已刮目英遊藻鑑明¶
　　南蹌跧上人之平江¶
青浦相逢恰二年今宵再會亦前縁詩囊和月横挑去¶
<pb:KR4h0067_WYG_309-8a>¶
穩泛楓橋夜半船¶
　　夏日遣懐¶
老大今無用吟詩了白頭百年如電影萬事付沙鷗性¶
淡偏宜靜居貧動是愁人情難似舊門外水長流¶
　　寓歸¶
水激長江浪風傳遠寺鐘宦情秋意薄歸興客愁濃捲¶
箔迎新雁喧籬厭舊蛩何時旋故里載酒挿芙蓉¶
　　性拙¶
<pb:KR4h0067_WYG_309-8b>¶
性拙難為巧年来險屢經身閒詩漫賦心靜夢能靈富¶
貴如朝露英雄幾曉星尋思世間事日影過中庭¶
　　秋日即事¶
宿有騷人興休教世俗知郊墟聊晚眺風月入秋宜愁¶
極惟憑酒囊空却剰詩更長人不睡燈火可親時¶
　　論詩¶
大道本無體何在文字間易從先天畫詩自聖人刪流¶
風傳益遠後作莫可扳推敲誰氏子一字不可閒¶
<pb:KR4h0067_WYG_309-9a>¶
　¶
　¶
　¶
　¶
　¶
　¶
　¶
　¶
<pb:KR4h0067_WYG_309-9b>¶
　¶
　¶
　¶
　¶
　¶
　¶
　¶
　兩宋名賢小集巻三百九¶
