# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:43.466542
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百四十
<pb:KR4h0067_WYG_240-1a>¶
欽定四庫全書¶
　兩宋名賢小集巻二百四十¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　静軒詩集¶
　徐鹿卿字徳夫豐城人嘉定十六年進士調南安軍¶
　學教授辟福建安撫司幹辦公事都城火鹿卿應詔¶
　上封事言積隂之極其徵為火指言惑嬖寵溺燕私¶
<pb:KR4h0067_WYG_240-1b>¶
　用小人三事尤切改知尤溪縣徳秀守泉辟宰南安¶
　徳秀尋帥閩疏其政以勸列邑嵗饑處之有法最聞¶
　令赴都堂審察以母喪去詔服闋赴樞宻禀議首言¶
　邉事遷國子監主簿入對陳六事理宗嘉納改樞宻¶
　院編修官權右司贊畫二府㑹右史方大琮編修劉¶
　克莊正字王邁以言事黜鹿卿贈以詩言者併劾之¶
　太學諸生作四賢詩知建昌軍治行大孚田里歌誦¶
　擢度支郎官兼右司入對極陳時弊改江東轉運判¶
<pb:KR4h0067_WYG_240-2a>¶
　官嵗大饑出本司積米三千餘石減半價以糶及減¶
　抵當庫息出緍錢萬有七千以予貧民兼領太平仍¶
　暫提舉茶鹽事移浙東提㸃刑獄加直秘閣兼提舉¶
　常平經界鹻地先撤相家所築就捕者自言我相府¶
　人鹿卿曰行法必自貴近始卒論如法丞相史彌逺¶
　之弟通判温州利韓世忠家寳玩籍之鹿卿奏削其¶
　官後累擢皆辭淳祐三年以右司召猶辭丞相杜範¶
　遺書迺出擢太府少卿兼右司入對願早決大計上¶
<pb:KR4h0067_WYG_240-2b>¶
　嘉納之遷右文殿脩撰知平江府兼發運副使力匄¶
　祠上諭丞相挽留之召權兵部侍郎固辭上令丞相¶
　以書招之鹿卿至又極言君子小人切於當世之務¶
　上眷遇深篤而忌者寖多有撰偽䟽託鹿卿以傳播¶
　歴詆宰相至百執事鹿卿初不知也遂力辨上前因¶
　乞去上曰去則中姦人之計矣令臨安府根捕事連¶
　勢要獄不及竟遷禮部侍郎累䟽告老授寳章閣待¶
　制知寧國府而引年之疏五上不允提舉鴻禧觀遂¶
<pb:KR4h0067_WYG_240-3a>¶
　致仕進華文閣待制卒贈四官鹿卿居家孝友喜怒¶
　不形恩怨俱冺宗族鄉黨各得歡心居官廉約清峻¶
　毫髪不妄取一廬僅庇風雨所著有泉谷文集手編¶
　漢唐文類文苑菁華諸書諡清正¶
　　酬張直學¶
章水元通劍水流朅來庠序行同遊自從快蹋梅花雪¶
一洗從前茒瘴秋官况我今忘獨冷鳴聲君合起相酬¶
龍光自有張華識句不驚人未便休¶
<pb:KR4h0067_WYG_240-3b>¶
　　酬黎丞見和¶
極目龍門峻接天仕途傾蓋便忘年太平官府閒吟竹¶
勝處園林笑舉鞭松栢凌霜知獨後樓臺得月㑹居先¶
老臣憂國誰能識飛雪飄飄上鬢邉¶
　　士友見和七月七日曝書依元韻謝之¶
寒儒家世派南州天遣芹宫並俊遊劔水章江千里月¶
天孫河鼓一畨秋曬書舊事聊同郝聨句新聲恐類侯¶
隔嵗槐黄頻入夢曾知山角已生不¶
<pb:KR4h0067_WYG_240-4a>¶
　　䕶法寺勸農呈史君¶
半載分符江水西何曾一日事遊嬉忽聞千騎傳呼曉¶
正是三春勸相時父老倚鋤聴號令兒童騎竹望旌麾¶
東風歸路歡聲滿野草閒花索賦詩¶
　　興教寺勸農呈史君¶
自從豳雅無傳後漢有龔黄宋有羅夙駕朱轓勤勸相¶
奉宣黄紙放催科一犁煙雨郊原曉千里春風嶺嶠和¶
看取便民橋下水滿江濃緑漲恩波¶
<pb:KR4h0067_WYG_240-4b>¶
　　湛泉酌餞黎丈有詩壁間遂次其韻¶
幾人林下賦歸休公獨翩然汗漫逰味道不妨寒似水¶
入時須用曲如鈎從來鄰父邀皆去底事官曹挽不留¶
後夜相從那復得月明千里故山秋¶
　　陳府判邀逰梅闗¶
庾嶺蒼蒼古復今公餘杖履愜幽尋兩崖峭壁風霜骨¶
一片清泉佛祖心静浣世縁揮酒椀更添春色上梅林¶
㝠摉翻覺詩情拙滿眼皆詩祗用吟¶
<pb:KR4h0067_WYG_240-5a>¶
　　勸農上宫教¶
竹馬兒童喜欲狂循良太守似龔黄倉庚百囀蠶桑啟¶
布穀一聲稉稻香耕饁盡陶豳國化嬉逰已徧舜民鄉¶
文書便合登高閣為説東郊入務忙¶
　　愛山堂二絶¶
横江江上四山環少得當前面勢寛試上此堂舒逺目¶
踈林静處見峯巒¶
自有堂來三換扁官居賢否只山知酴醿嫵媚今何許¶
<pb:KR4h0067_WYG_240-5b>¶
山色清妍宛舊時¶
　　和杜子野湛泉詩來詩有塵事分清事之句¶
榕隂漠漠俯清泉淺溜涓涓不計年未必塵紛敗佳思¶
凭欄得句却天然¶
　　鬰孤洞天¶
夢跨長虹海上逰寒生肌骨一壺秋好風吹得詩魂醒¶
自寄人間翠玉樓¶
　　湛泉送客¶
<pb:KR4h0067_WYG_240-6a>¶
中年懐易惡更聴㫁腸聲多謝雙榕樹逢人管送迎¶
　¶
　¶
　¶
　¶
　¶
　¶
　¶
<pb:KR4h0067_WYG_240-6b>¶
　¶
　¶
　¶
　¶
　¶
　¶
　¶
　兩宋名賢小集巻二百四十¶
