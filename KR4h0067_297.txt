# -*- mode: mandoku-view; -*-
#+TITLE: 兩宋名賢小集
#+DATE: 2015-08-25 00:34:44.928631
#+PROPERTY: ID KR4h0067
#+PROPERTY: BASEEDITION WYG    
#+PROPERTY: JUAN 卷二百九十七
<pb:KR4h0067_WYG_297-1a>¶
欽定四庫全書¶
　兩宋名賢小集巻二百九十七¶
　　　　　　　　　　　　宋　陳　思　編¶
　　　　　　　　　　　　元　陳世隆　補¶
　雅林小稿¶
　王琮字宗玉錢塘人積學敦行以孝友稱徽宗初¶
　登進士第宣和中任大宗正丞提舉永興軍路常平¶
　靖康初除左司郎中厯官兩浙江東漕副直龍圖閣¶
<pb:KR4h0067_WYG_297-1b>¶
　以病奉祠紹興間嘗避地居括遂家焉¶
　　北山訪僧晚歸¶
吟僧山北住又買過湖船半日得閒話一生無此縁波¶
光映酒興竹色帶茶烟歸路斜陽裏徐行聽亂蟬¶
　　蓬萊(柯山/倅圖)¶
一棹三萬里何修入窈深水痕涵雨意巖影帶秋隂雖¶
愧無仙骨終能長道心古人殊錯計空向海中尋¶
　　讀書樓作¶
<pb:KR4h0067_WYG_297-2a>¶
近來閒過日幽事頗相關逺樹開晴晝歸雲當晚山官¶
情隨處薄詩稿逐時刪骨若無仙分何因住此間¶
　　哭潘令¶
河陽桃李樹惆悵不逢春官為吟詩折家因好客貧故¶
山歸去逺遺像挂來真誰向江頭哭共鄉三數人¶
　　三巖¶
閒携一壺酒來對雪巖斟秋老瀑飛痩石寒雲宿深坐¶
無僧共話行有鶴隨琴此處儘不俗令人生隱心¶
<pb:KR4h0067_WYG_297-2b>¶
　　題獨醒小亭(東嘉酒舍/予所創)¶
退食多留此翛然一散襟凉從曉來覺秋向雨中深牆¶
竹侵山色簷茅雜桞隂有誰能載酒過我共幽尋¶
　　挽何耐軒¶
調度如儒素相門中所難一心惟好佛半世懶求官星¶
近緹屛落墳依宰木寒遺恩滿溪麓魚鳥亦辛酸¶
　　客裏有懷徐太古¶
近來真倦客怕蹋軟塵紅獨向一樓坐静觀諸境空官¶
<pb:KR4h0067_WYG_297-3a>¶
河添夜雨宰樹帶秋風還憶能吟者襟期何日同¶
　　與劉天遊伯仲夜話霅中戲贈¶
水亭新得月坐對白蘋洲共説一夜話惜無多日留手¶
抄詩許借口誦咒如流最羡同吟處對牀風雨秋¶
　　秋夜有懷醉書十韻¶
秋風從何來颯颯入窓牖殘燈耿不寐照我容顔厚故¶
園豈不佳亦頗興懷否黄金桂百樹碧玉池十畆猿鶴¶
響空山亭臺映疎栁觥籌雜野䔩筆硯得佳友愁無彈¶
<pb:KR4h0067_WYG_297-3b>¶
鵲句雋有持螯手人生行樂耳功名有時有㸃檢屐幾¶
兩土苴米五斗浩然歸去來萬事不如酒¶
　　城西即事¶
清曉離家去路遥絶憐寒景太蕭條松深漸覺風聲急¶
雲動還知雪意消沙觜客擔魚種賣山頭人拾樹枝燒¶
梅花多處誰家酒斜舞青帘隔小橋¶
　　次韻項君玉¶
惠然乗興訪幽栖細雨㝠㝠濕杖藜七尺身强於鶴痩¶
<pb:KR4h0067_WYG_297-4a>¶
一生心不向人低日尋靈藥行寒麓時有新詩付小奚¶
欲解貂金同一醉酒罏聞只在前溪¶
　　荅友人¶
秋山曽是共登臨感慨蘭亭後視今炎&KR0623;不過能炙手¶
笑談未必到知心前言衮衮風波去後約寥寥嵗月深¶
室邇豈應人自逺酒盟詩社要重尋¶
　　京華病中¶
自移藥鼎在牀頭桂玉令人分外愁因病始知歸計好¶
<pb:KR4h0067_WYG_297-4b>¶
雖貧不向俗人謀僧曽帶雨來看脉僕為傷風懶上樓¶
頼有壁間新買畫寒燈相對兩山秋¶
　　客南徐一首¶
秋來客裏幾蹉跎醉鉠惟堪浩浩歌盛世未應知己少¶
諸公自是閲人多潮生𤓰歩風猶急苔滿浯溪石欠磨¶
憶昔祖生忠憤後更無一楫是如何¶
　　次韻徐獻可兼别重㢲¶
誰憐范叔戀袍寒猶有徐卿二子看大率率中多物忤¶
<pb:KR4h0067_WYG_297-5a>¶
相知知到此心難最憐風雪分吟筆安得江山共倚䦨¶
後夜小窓懷素帖挑燈應憶我同觀¶
　　代辟客送總卿歸呉¶
使星卿月照淮壖百萬貔貅飽據鞍出處豈無公論在¶
規模應有後人看半年水驛衣猶濕一紙天箋墨未乾¶
事與心違知已異折梅花到嵗云寒¶
　　鄴中書懷¶
苦無宦况莫來休羞見傍人説宦逰九十日秋蛩共語¶
<pb:KR4h0067_WYG_297-5b>¶
兩三夜雨鴈供愁腐紅只有虚名在堅白難將實意醻¶
驛路梅花歸正好苦無宦况莫來休¶
　　喜趙君甫赴班¶
西臺自是舊相知來了為山一簣虧入幕雖無多日在¶
焚書已是十年遲金閨接武人争羡玉牒能文世所竒¶
此去錦鄉纔兩宿仙茅緑景正堪詩¶
　　題多景樓¶
秋滿闌干曉共慿殘烟衰草最關情西風吹起江心浪¶
<pb:KR4h0067_WYG_297-6a>¶
猶作當時擊楫聲¶
　　漢荆王墓(廟在京/口府治)¶
落落廟&KR0008;摹瘞鶴隂隂宰木宿神鴉可憐寶劍凌雲氣¶
散作金燈滿地花¶
　　獨醒午坐¶
小槽停溜務㕔閒幙府文書省却難竟日徘徊無俗意¶
祗因竹外有秋山¶
　　旅興¶
<pb:KR4h0067_WYG_297-6b>¶
經年客食向京華懶對春風秪憶家覺道近來全俗了¶
畧無一語及梅花¶
　　客中從厚禄故人乞米¶
范甑欲塵貧亦甚陶腰未折計何如小窓獨對蕭蕭雨¶
臨得唐人乞米書¶
　　舟過孤山¶
寂寞梅花處士墳竹圍巖脚一泉深偷瞻翠輦曽㳺處¶
水鑰年年䕶緑隂¶
<pb:KR4h0067_WYG_297-7a>¶
　　秘省金魚池¶
落葉䦨干小立時諸公慨想到腰圍但知官餅堪為餌¶
不識人間有釣磯¶
　　觀潮¶
旗彩斜飛一命輕舟人却立萬舟迎不應當日將軍事¶
猶到如今氣未平¶
　　獻可約逰北山阻雨¶
共約湖邊喚短蓬曉來何事雨兼風山林只合閒人到¶
<pb:KR4h0067_WYG_297-7b>¶
不入時官眼界中¶
　　立春有懷¶
十千呼酒醉長安猶記年時客裏歡有約南山南畔去¶
只挑野菜當春盤¶
　¶
　¶
　¶
　兩宋名賢小集巻二百九十七¶
